{
    "ANTIFONY": [
        [
            {"TYPE": "HEADER", "PSALM_NUM": "р҃є", "CU_NUM": "", "TEXT": "А҆ллилꙋ́їа,"},
            {"TYPE": "VERSE", "CU_NUM": "а҃", "TEXT": "И҆сповѣ́дайтесѧ гдⷭ҇еви, ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀."},
            {"TYPE": "VERSE", "CU_NUM": "в҃", "TEXT": "Кто̀ возглаго́летъ си̑лы гдⷭ҇ни, слы̑шаны сотвори́тъ всѧ̑ хвалы̑ є҆гѡ̀;"},
            {"TYPE": "VERSE", "CU_NUM": "г҃", "TEXT": "Бл҃же́ни хранѧ́щїи сꙋ́дъ и҆ творѧ́щїи пра́вдꙋ во всѧ́кое вре́мѧ."},
            {"TYPE": "VERSE", "CU_NUM": "д҃", "TEXT": "Помѧнѝ на́съ, гдⷭ҇и, во бл҃говоле́нїи люде́й твои́хъ, посѣтѝ на́съ сп҃се́нїемъ твои́мъ,"},
            {"TYPE": "VERSE", "CU_NUM": "є҃", "TEXT": "Ви́дѣти во бла́гости и҆збра̑нныѧ твоѧ̑, возвесели́тисѧ въ весе́лїи ꙗ҆зы́ка твоегѡ̀, хвали́тисѧ съ достоѧ́нїемъ твои́мъ."},
            {"TYPE": "VERSE", "CU_NUM": "ѕ҃", "TEXT": "Согрѣши́хомъ со ѻ҆тцы̀ на́шими, беззако́нновахомъ, непра́вдовахомъ:"},
            {"TYPE": "VERSE", "CU_NUM": "з҃", "TEXT": "Ѻ҆тцы̀ на́ши во є҆гѵ́птѣ не разꙋмѣ́ша чꙋде́съ твои́хъ, ни помѧнꙋ́ша мно́жества млⷭ҇ти твоеѧ̀: и҆ преѡгорчи́ша восходѧ́ще въ чермно́е мо́ре."},
            {"TYPE": "VERSE", "CU_NUM": "и҃", "TEXT": "И҆ сп҃сѐ и҆̀хъ и҆́мене своегѡ̀ ра́ди, сказа́ти си́лꙋ свою̀:"},
            {"TYPE": "VERSE", "CU_NUM": "ѳ҃", "TEXT": "И҆ запретѝ чермно́мꙋ мо́рю, и҆ и҆зсѧ́че: и҆ наста́ви #footnote(\"преведѐ\") ѧ҆̀ въ бе́зднѣ ꙗ҆́кѡ въ пꙋсты́ни."},
            {"TYPE": "VERSE", "CU_NUM": "і҃", "TEXT": "И҆ сп҃сѐ ѧ҆̀ и҆з̾ рꙋкѝ ненави́дѧщихъ и҆ и҆зба́ви ѧ҆̀ и҆з̾ рꙋкѝ врагѡ́въ."},
            {"TYPE": "VERSE", "CU_NUM": "а҃і", "TEXT": "Покры̀ вода̀ стꙋжа́ющыѧ и҆̀мъ: ни є҆ди́нъ ѿ ни́хъ и҆збы́сть."},
            {"TYPE": "VERSE", "CU_NUM": "в҃і", "TEXT": "И҆ вѣ́роваша словесѝ є҆гѡ̀ и҆ воспѣ́ша хвалꙋ̀ є҆гѡ̀."},
            {"TYPE": "VERSE", "CU_NUM": "г҃і", "TEXT": "Оу҆скори́ша, забы́ша дѣла̀ є҆гѡ̀, не стерпѣ́ша совѣ́та є҆гѡ̀:"},
            {"TYPE": "VERSE", "CU_NUM": "д҃і", "TEXT": "И҆ похотѣ́ша жела́нїю въ пꙋсты́ни и҆ и҆скꙋси́ша бг҃а въ безво́днѣй."},
            {"TYPE": "VERSE", "CU_NUM": "є҃і", "TEXT": "И҆ дадѐ и҆̀мъ проше́нїе и҆́хъ, посла̀ сы́тость въ дꙋ́шы и҆́хъ."},
            {"TYPE": "VERSE", "CU_NUM": "ѕ҃і", "TEXT": "И҆ прогнѣ́ваша мѡѷсе́а въ станꙋ̀, а҆арѡ́на ст҃а́го гдⷭ҇нѧ."},
            {"TYPE": "VERSE", "CU_NUM": "з҃і", "TEXT": "Ѿве́рзесѧ землѧ̀ и҆ пожрѐ даѳа́на и҆ покры̀ на со́нмищи а҆вїрѡ́на:"},
            {"TYPE": "VERSE", "CU_NUM": "и҃і", "TEXT": "И҆ разжже́сѧ ѻ҆́гнь въ со́нмѣ и҆́хъ, пла́мень попалѝ грѣ́шники."},
            {"TYPE": "VERSE", "CU_NUM": "ѳ҃і", "TEXT": "И҆ сотвори́ша тельца̀ въ хѡри́вѣ и҆ поклони́шасѧ и҆стꙋка́нномꙋ:"},
            {"TYPE": "VERSE", "CU_NUM": "к҃", "TEXT": "И҆ и҆змѣни́ша сла́вꙋ є҆гѡ̀ въ подо́бїе тельца̀ ꙗ҆дꙋ́щагѡ травꙋ̀."},
            {"TYPE": "VERSE", "CU_NUM": "к҃а", "TEXT": "И҆ забы́ша бг҃а сп҃са́ющаго и҆̀хъ, сотво́ршаго вє́лїѧ во є҆гѵ́птѣ,"},
            {"TYPE": "VERSE", "CU_NUM": "к҃в", "TEXT": "чꙋдеса̀ въ землѝ ха́мовѣ, стра̑шнаѧ въ мо́ри чермнѣ́мъ."},
            {"TYPE": "VERSE", "CU_NUM": "к҃г", "TEXT": "И҆ речѐ потреби́ти и҆̀хъ, а҆́ще не бы̀ мѡѷсе́й и҆збра́нный є҆гѡ̀ ста́лъ въ сокрꙋше́нїи пред̾ ни́мъ, возврати́ти ꙗ҆́рость є҆гѡ̀, да не погꙋби́тъ и҆̀хъ."},
            {"TYPE": "VERSE", "CU_NUM": "к҃д", "TEXT": "И҆ ᲂу҆ничижи́ша зе́млю жела́ннꙋю, не ꙗ҆́ша вѣ́ры словесѝ є҆гѡ̀:"},
            {"TYPE": "VERSE", "CU_NUM": "к҃є", "TEXT": "И҆ поропта́ша въ селе́нїихъ свои́хъ, не ᲂу҆слы́шаша гла́са гдⷭ҇нѧ."},
            {"TYPE": "VERSE", "CU_NUM": "к҃ѕ", "TEXT": "И҆ воздви́же рꙋ́кꙋ свою̀ на нѧ̀, низложи́ти ѧ҆̀ въ пꙋсты́ни,"},
            {"TYPE": "VERSE", "CU_NUM": "к҃з", "TEXT": "И҆ низложи́ти сѣ́мѧ и҆́хъ во ꙗ҆зы́цѣхъ, и҆ расточи́ти ѧ҆̀ въ страны̑."},
            {"TYPE": "VERSE", "CU_NUM": "к҃и", "TEXT": "И҆ причасти́шасѧ веельфегѡ́рꙋ и҆ снѣдо́ша жє́ртвы ме́ртвыхъ:"},
            {"TYPE": "VERSE", "CU_NUM": "к҃ѳ", "TEXT": "И҆ раздражи́ша є҆го̀ въ начина́нїихъ свои́хъ, и҆ ᲂу҆мно́жисѧ въ ни́хъ паде́нїе."},
            {"TYPE": "VERSE", "CU_NUM": "л҃", "TEXT": "И҆ ста̀ фїнее́съ и҆ ᲂу҆ми́лостиви, и҆ преста̀ сѣ́чь:"},
            {"TYPE": "VERSE", "CU_NUM": "л҃а", "TEXT": "И҆ вмѣни́сѧ є҆мꙋ̀ въ пра́вдꙋ, въ ро́дъ и҆ ро́дъ до вѣ́ка."},
            {"TYPE": "VERSE", "CU_NUM": "л҃в", "TEXT": "И҆ прогнѣ́ваша є҆го̀ на водѣ̀ прерѣка́нїѧ, и҆ ѡ҆ѕло́бленъ бы́сть мѡѷсе́й и҆́хъ ра́ди:"},
            {"TYPE": "VERSE", "CU_NUM": "л҃г", "TEXT": "Ꙗ҆́кѡ преѡгорчи́ша дꙋ́хъ є҆гѡ̀ и҆ ра́знствова ᲂу҆стна́ма свои́ма."},
            {"TYPE": "VERSE", "CU_NUM": "л҃д", "TEXT": "Не потреби́ша ꙗ҆зы́ки, ꙗ҆̀же речѐ гдⷭ҇ь и҆̀мъ."},
            {"TYPE": "VERSE", "CU_NUM": "л҃є", "TEXT": "И҆ смѣси́шасѧ во ꙗ҆зы́цѣхъ и҆ навыко́ша дѣлѡ́мъ и҆́хъ:"},
            {"TYPE": "VERSE", "CU_NUM": "л҃ѕ", "TEXT": "И҆ порабо́таша и҆стꙋка̑ннымъ и҆́хъ, и҆ бы́сть и҆̀мъ въ собла́знъ."},
            {"TYPE": "VERSE", "CU_NUM": "л҃з", "TEXT": "И҆ пожро́ша сы́ны своѧ̑ и҆ дщє́ри своѧ̑ бѣсовѡ́мъ,"},
            {"TYPE": "VERSE", "CU_NUM": "л҃и", "TEXT": "И҆ пролїѧ́ша кро́вь непови́ннꙋю, кро́вь сынѡ́въ свои́хъ и҆ дще́рей, ꙗ҆̀же пожро́ша и҆стꙋка̑ннымъ ханаа̑нскимъ: и҆ ᲂу҆бїе́на бы́сть землѧ̀ и҆́хъ кровьмѝ"},
            {"TYPE": "VERSE", "CU_NUM": "л҃ѳ", "TEXT": "И҆ ѡ҆скверни́сѧ въ дѣ́лѣхъ и҆́хъ: и҆ соблꙋди́ша въ начина́нїихъ свои́хъ."},
            {"TYPE": "VERSE", "CU_NUM": "м҃", "TEXT": "И҆ разгнѣ́васѧ ꙗ҆́ростїю гдⷭ҇ь на лю́ди своѧ̑ и҆ ѡ҆мерзѝ достоѧ́нїе своѐ:"},
            {"TYPE": "VERSE", "CU_NUM": "м҃а", "TEXT": "И҆ предадѐ ѧ҆̀ въ рꙋ́ки врагѡ́въ, и҆ ѡ҆блада́ша и҆́ми ненави́дѧщїи и҆̀хъ."},
            {"TYPE": "VERSE", "CU_NUM": "м҃в", "TEXT": "И҆ стꙋжи́ша и҆̀мъ вразѝ и҆́хъ: и҆ смири́шасѧ под̾ рꙋка́ми и҆́хъ."},
            {"TYPE": "VERSE", "CU_NUM": "м҃г", "TEXT": "Мно́жицею и҆зба́ви ѧ҆̀: ті́и же преѡгорчи́ша є҆го̀ совѣ́томъ свои́мъ, и҆ смири́шасѧ въ беззако́нїихъ свои́хъ."},
            {"TYPE": "VERSE", "CU_NUM": "м҃д", "TEXT": "И҆ ви́дѣ гдⷭ҇ь, внегда̀ скорбѣ́ти и҆̀мъ, внегда̀ ᲂу҆слы́шаше моле́нїе и҆́хъ:"},
            {"TYPE": "VERSE", "CU_NUM": "м҃є", "TEXT": "И҆ помѧнꙋ̀ завѣ́тъ сво́й, и҆ раска́ѧсѧ по мно́жествꙋ млⷭ҇ти своеѧ̀:"},
            {"TYPE": "VERSE", "CU_NUM": "м҃ѕ", "TEXT": "И҆ дадѐ ѧ҆̀ въ щедрѡ́ты пред̾ всѣ́ми плѣни́вшими ѧ҆̀."},
            {"TYPE": "VERSE", "CU_NUM": "м҃з", "TEXT": "Сп҃си́ ны, гдⷭ҇и, бж҃е на́шъ, и҆ собери́ ны ѿ ꙗ҆зы̑къ, и҆сповѣ́датисѧ и҆́мени твоемꙋ̀ ст҃о́мꙋ, хвали́тисѧ во хвалѣ̀ твое́й."},
            {"TYPE": "VERSE", "CU_NUM": "м҃и", "TEXT": "Бл҃гослове́нъ гдⷭ҇ь бг҃ъ і҆и҃левъ ѿ вѣ́ка и҆ до вѣ́ка. И҆ рекꙋ́тъ всѝ лю́дїе: бꙋ́ди, бꙋ́ди."}
        ],
        [
            {"TYPE": "HEADER", "PSALM_NUM": "р҃ѕ", "CU_NUM": "", "TEXT": "А҆ллилꙋ́їа,"},
            {"TYPE": "VERSE", "CU_NUM": "а҃", "TEXT": "И҆сповѣ́дайтесѧ гдⷭ҇еви, ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀."},
            {"TYPE": "VERSE", "CU_NUM": "в҃", "TEXT": "Да рекꙋ́тъ и҆зба́вленнїи гдⷭ҇емъ, и҆̀хже и҆зба́ви и҆з̾ рꙋкѝ врага̀,"},
            {"TYPE": "VERSE", "CU_NUM": "г҃", "TEXT": "И҆ ѿ стра́нъ собра̀ и҆́хъ, ѿ востѡ́къ и҆ за̑падъ, и҆ сѣ́вера и҆ мо́рѧ:"},
            {"TYPE": "VERSE", "CU_NUM": "д҃", "TEXT": "Заблꙋди́ша въ пꙋсты́ни безво́днѣй, пꙋтѝ гра́да ѻ҆би́тельнагѡ не ѡ҆брѣто́ша:"},
            {"TYPE": "VERSE", "CU_NUM": "є҃", "TEXT": "А҆́лчꙋще и҆ жа́ждꙋще, дꙋша̀ и҆́хъ въ ни́хъ и҆счезѐ."},
            {"TYPE": "VERSE", "CU_NUM": "ѕ҃", "TEXT": "И҆ воззва́ша ко гдⷭ҇ꙋ, внегда̀ скорбѣ́ти и҆̀мъ, и҆ ѿ нꙋ́ждъ и҆́хъ и҆зба́ви ѧ҆̀:"},
            {"TYPE": "VERSE", "CU_NUM": "з҃", "TEXT": "И҆ наста́ви ѧ҆̀ на пꙋ́ть пра́въ, вни́ти во гра́дъ ѻ҆би́тельный."},
            {"TYPE": "VERSE", "CU_NUM": "и҃", "TEXT": "Да и҆сповѣ́дѧтсѧ #footnote(\"да и҆сповѣ́дѧтъ\") гдⷭ҇еви млⷭ҇ти є҆гѡ̀ и҆ чꙋдеса̀ є҆гѡ̀ сыновѡ́мъ человѣ́чєскимъ:"},
            {"TYPE": "VERSE", "CU_NUM": "ѳ҃", "TEXT": "Ꙗ҆́кѡ насы́тилъ є҆́сть дꙋ́шꙋ тщꙋ̀, и҆ дꙋ́шꙋ а҆́лчꙋщꙋ и҆спо́лни бла̑гъ:"},
            {"TYPE": "VERSE", "CU_NUM": "і҃", "TEXT": "Сѣдѧ́щыѧ во тмѣ̀ и҆ сѣ́ни сме́ртнѣй, ѡ҆кова̑нныѧ нището́ю и҆ желѣ́зомъ,"},
            {"TYPE": "VERSE", "CU_NUM": "а҃і", "TEXT": "Ꙗ҆́кѡ преѡгорчи́ша словеса̀ бж҃їѧ, и҆ совѣ́тъ вы́шнѧгѡ раздражи́ша."},
            {"TYPE": "VERSE", "CU_NUM": "в҃і", "TEXT": "И҆ смири́сѧ въ трꙋдѣ́хъ се́рдце и҆́хъ, и҆ и҆знемого́ша, и҆ не бѣ̀ помога́ѧй."},
            {"TYPE": "VERSE", "CU_NUM": "г҃і", "TEXT": "И҆ воззва́ша ко гдⷭ҇ꙋ, внегда̀ скорбѣ́ти и҆̀мъ, и҆ ѿ нꙋ́ждъ и҆́хъ сп҃сѐ ѧ҆̀:"},
            {"TYPE": "VERSE", "CU_NUM": "д҃і", "TEXT": "И҆ и҆зведѐ ѧ҆̀ и҆з̾ тмы̀ и҆ сѣ́ни сме́ртныѧ, и҆ ᲂу҆́зы и҆́хъ растерза̀."},
            {"TYPE": "VERSE", "CU_NUM": "є҃і", "TEXT": "Да и҆сповѣ́дѧтсѧ #footnote(\"да и҆сповѣ́дѧтъ\") гдⷭ҇еви млⷭ҇ти є҆гѡ̀ и҆ чꙋдеса̀ є҆гѡ̀ сыновѡ́мъ человѣ́чєскимъ:"},
            {"TYPE": "VERSE", "CU_NUM": "ѕ҃і", "TEXT": "Ꙗ҆́кѡ сокрꙋшѝ врата̀ мѣ̑днаѧ, и҆ верєѝ желѣ̑зныѧ сломѝ."},
            {"TYPE": "VERSE", "CU_NUM": "з҃і", "TEXT": "Воспрїѧ́тъ ѧ҆̀ ѿ пꙋтѝ беззако́нїѧ и҆́хъ: беззако́нїй бо ра́ди свои́хъ смири́шасѧ."},
            {"TYPE": "VERSE", "CU_NUM": "и҃і", "TEXT": "Всѧ́кагѡ бра́шна возгнꙋша́сѧ дꙋша̀ и҆́хъ, и҆ прибли́жишасѧ до вра́тъ сме́ртныхъ."},
            {"TYPE": "VERSE", "CU_NUM": "ѳ҃і", "TEXT": "И҆ воззва́ша ко гдⷭ҇ꙋ, внегда̀ скорбѣ́ти и҆̀мъ, и҆ ѿ нꙋ́ждъ и҆́хъ сп҃сѐ ѧ҆̀:"},
            {"TYPE": "VERSE", "CU_NUM": "к҃", "TEXT": "Посла̀ сло́во своѐ, и҆ и҆сцѣлѝ ѧ҆̀, и҆ и҆зба́ви ѧ҆̀ ѿ растлѣ́нїй и҆́хъ."},
            {"TYPE": "VERSE", "CU_NUM": "к҃а", "TEXT": "Да и҆сповѣ́дѧтсѧ #footnote(\"да и҆сповѣ́дѧтъ\") гдⷭ҇еви млⷭ҇ти є҆гѡ̀ и҆ чꙋдеса̀ є҆гѡ̀ сыновѡ́мъ человѣ́чєскимъ:"},
            {"TYPE": "VERSE", "CU_NUM": "к҃в", "TEXT": "И҆ да пожрꙋ́тъ є҆мꙋ̀ же́ртвꙋ хвалы̀ и҆ да возвѣстѧ́тъ дѣла̀ є҆гѡ̀ въ ра́дости."},
            {"TYPE": "VERSE", "CU_NUM": "к҃г", "TEXT": "Сходѧ́щїи въ мо́ре въ корабле́хъ, творѧ́щїи дѣ̑ланїѧ въ вода́хъ мно́гихъ,"},
            {"TYPE": "VERSE", "CU_NUM": "к҃д", "TEXT": "Ті́и ви́дѣша дѣла̀ гдⷭ҇нѧ и҆ чꙋдеса̀ є҆гѡ̀ во глꙋбинѣ̀."},
            {"TYPE": "VERSE", "CU_NUM": "к҃є", "TEXT": "Речѐ, и҆ ста̀ дꙋ́хъ бꙋ́ренъ, и҆ вознесо́шасѧ вѡ́лны є҆гѡ̀:"},
            {"TYPE": "VERSE", "CU_NUM": "к҃ѕ", "TEXT": "Восхо́дѧтъ до небе́съ и҆ низхо́дѧтъ до бе́зднъ: дꙋша̀ и҆́хъ въ ѕлы́хъ та́ѧше:"},
            {"TYPE": "VERSE", "CU_NUM": "к҃з", "TEXT": "Смѧто́шасѧ, подвиго́шасѧ ꙗ҆́кѡ пїѧ́ный, и҆ всѧ̀ мꙋ́дрость и҆́хъ поглощена̀ бы́сть."},
            {"TYPE": "VERSE", "CU_NUM": "к҃и", "TEXT": "И҆ воззва́ша ко гдⷭ҇ꙋ, внегда̀ скорбѣ́ти и҆̀мъ, и҆ ѿ нꙋ́ждъ и҆́хъ и҆зведѐ ѧ҆̀:"},
            {"TYPE": "VERSE", "CU_NUM": "к҃ѳ", "TEXT": "И҆ повелѣ̀ бꙋ́ри, и҆ ста̀ въ тишинꙋ̀, и҆ ᲂу҆молко́ша вѡ́лны є҆гѡ̀."},
            {"TYPE": "VERSE", "CU_NUM": "л҃", "TEXT": "И҆ возвесели́шасѧ, ꙗ҆́кѡ ᲂу҆молко́ша, и҆ наста́ви ѧ҆̀ въ приста́нище хотѣ́нїѧ своегѡ̀."},
            {"TYPE": "VERSE", "CU_NUM": "л҃а", "TEXT": "Да и҆сповѣ́дѧтсѧ #footnote(\"да и҆сповѣ́дѧтъ\") гдⷭ҇еви млⷭ҇ти є҆гѡ̀ и҆ чꙋдеса̀ є҆гѡ̀ сыновѡ́мъ человѣ́чєскимъ:"},
            {"TYPE": "VERSE", "CU_NUM": "л҃в", "TEXT": "Да вознесꙋ́тъ є҆го̀ въ цр҃кви людстѣ́й, и҆ на сѣда́лищи ста́рєцъ восхва́лѧтъ є҆го̀."},
            {"TYPE": "VERSE", "CU_NUM": "л҃г", "TEXT": "Положи́лъ є҆́сть рѣ́ки въ пꙋсты́ню и҆ и҆схѡ́дища вѡдна́ѧ въ жа́ждꙋ,"},
            {"TYPE": "VERSE", "CU_NUM": "л҃д", "TEXT": "Зе́млю плодоно́снꙋю въ сла́ность, ѿ ѕло́бы живꙋ́щихъ на не́й."},
            {"TYPE": "VERSE", "CU_NUM": "л҃є", "TEXT": "Положи́лъ є҆́сть пꙋсты́ню во є҆зе́ра вѡдна́ѧ и҆ зе́млю безво́днꙋю во и҆схѡ́дища вѡдна́ѧ."},
            {"TYPE": "VERSE", "CU_NUM": "л҃ѕ", "TEXT": "И҆ населѝ та́мѡ а҆́лчꙋщыѧ, и҆ соста́виша гра́ды ѡ҆би́тєльны:"},
            {"TYPE": "VERSE", "CU_NUM": "л҃з", "TEXT": "И҆ насѣ́ѧша се́ла, и҆ насади́ша вїногра́ды, и҆ сотвори́ша пло́дъ жи́тенъ."},
            {"TYPE": "VERSE", "CU_NUM": "л҃и", "TEXT": "И҆ блгⷭ҇вѝ ѧ҆̀, и҆ ᲂу҆мно́жишасѧ ѕѣлѡ̀: и҆ скоты̀ и҆́хъ не ᲂу҆ма́ли."},
            {"TYPE": "VERSE", "CU_NUM": "л҃ѳ", "TEXT": "И҆ ᲂу҆ма́лишасѧ и҆ ѡ҆ѕло́бишасѧ ѿ ско́рби ѕѡ́лъ и҆ болѣ́зни:"},
            {"TYPE": "VERSE", "CU_NUM": "м҃", "TEXT": "И҆злїѧ́сѧ ᲂу҆ничиже́нїе на кнѧ̑зи и҆́хъ, и҆ ѡ҆блазнѝ #footnote(\"заблꙋжда́ти сотворѝ\") ѧ҆̀ по непрохо́днѣй, а҆ не по пꙋтѝ."},
            {"TYPE": "VERSE", "CU_NUM": "м҃а", "TEXT": "И҆ помо́же ᲂу҆бо́гꙋ ѿ нищеты̀ и҆ положѝ ꙗ҆́кѡ ѻ҆́вцы ѻ҆те́чєствїѧ."},
            {"TYPE": "VERSE", "CU_NUM": "м҃в", "TEXT": "Оу҆́зрѧтъ пра́вїи и҆ возвеселѧ́тсѧ, и҆ всѧ́кое беззако́нїе загради́тъ ᲂу҆ста̀ своѧ̑."},
            {"TYPE": "VERSE", "CU_NUM": "м҃г", "TEXT": "Кто̀ премꙋ́дръ и҆ сохрани́тъ сїѧ̑; и҆ ᲂу҆разꙋмѣ́ютъ млⷭ҇ти гдⷭ҇ни."}
        ],
        [
            {"TYPE": "HEADER", "PSALM_NUM": "р҃з", "CU_NUM": "а҃", "TEXT": "Пѣ́снь, ѱало́мъ дв҃дꙋ,"},
            {"TYPE": "VERSE", "CU_NUM": "в҃", "TEXT": "Гото́во се́рдце моѐ, бж҃е, гото́во се́рдце моѐ: воспою̀ и҆ пою̀ во сла́вѣ мое́й."},
            {"TYPE": "VERSE", "CU_NUM": "г҃", "TEXT": "Воста́ни, сла́ва моѧ̀, воста́ни, ѱалти́рю и҆ гꙋ́сли: воста́нꙋ ра́нѡ."},
            {"TYPE": "VERSE", "CU_NUM": "д҃", "TEXT": "И҆сповѣ́мсѧ тебѣ̀ въ лю́дехъ, гдⷭ҇и, пою̀ тебѣ̀ во ꙗ҆зы́цѣхъ:"},
            {"TYPE": "VERSE", "CU_NUM": "є҃", "TEXT": "Ꙗ҆́кѡ ве́лїѧ верхꙋ̀ нб҃съ млⷭ҇ть твоѧ̀ и҆ до ѻ҆́блакъ и҆́стина твоѧ̀."},
            {"TYPE": "VERSE", "CU_NUM": "ѕ҃", "TEXT": "Вознеси́сѧ на нб҃са̀, бж҃е, и҆ по все́й землѝ сла́ва твоѧ̀,"},
            {"TYPE": "VERSE", "CU_NUM": "з҃", "TEXT": "Ꙗ҆́кѡ да и҆зба́вѧтсѧ возлю́бленнїи твоѝ: сп҃сѝ десни́цею твое́ю и҆ ᲂу҆слы́ши мѧ̀."},
            {"TYPE": "VERSE", "CU_NUM": "и҃", "TEXT": "Бг҃ъ возглаго́ла во ст҃ѣ́мъ свое́мъ: вознесꙋ́сѧ и҆ раздѣлю̀ сїки́мꙋ, и҆ ᲂу҆до́ль селе́нїй размѣ́рю."},
            {"TYPE": "VERSE", "CU_NUM": "ѳ҃", "TEXT": "Мо́й є҆́сть галаа́дъ, и҆ мо́й є҆́сть манассі́й, и҆ є҆фре́мъ застꙋпле́нїе главы̀ моеѧ̀: і҆ꙋ́да ца́рь мо́й,"},
            {"TYPE": "VERSE", "CU_NUM": "і҃", "TEXT": "Мѡа́въ коно́бъ ᲂу҆пова́нїѧ моегѡ̀: на і҆дꙋме́ю наложꙋ̀ сапо́гъ мо́й: мнѣ̀ и҆ноплемє́нницы покори́шасѧ."},
            {"TYPE": "VERSE", "CU_NUM": "а҃і", "TEXT": "Кто̀ введе́тъ мѧ̀ во гра́дъ ѡ҆гражде́нїѧ; и҆лѝ кто̀ наста́витъ мѧ̀ до і҆дꙋме́и;"},
            {"TYPE": "VERSE", "CU_NUM": "в҃і", "TEXT": "Не ты́ ли, бж҃е, ѿри́нꙋвый на́съ, и҆ не и҆зы́деши, бж҃е, въ си́лахъ на́шихъ;"},
            {"TYPE": "VERSE", "CU_NUM": "г҃і", "TEXT": "Да́ждь на́мъ по́мощь ѿ ско́рби: и҆ сꙋ́етно спасе́нїе человѣ́ческо."},
            {"TYPE": "VERSE", "CU_NUM": "д҃і", "TEXT": "Ѡ҆ бз҃ѣ сотвори́мъ си́лꙋ, и҆ то́й ᲂу҆ничижи́тъ врагѝ на́шѧ."},
            {"TYPE": "HEADER", "PSALM_NUM": "р҃и", "CU_NUM": "", "TEXT": "Въ коне́цъ, ѱало́мъ дв҃дꙋ,"},
            {"TYPE": "VERSE", "CU_NUM": "а҃", "TEXT": "Бж҃е, хвалы̀ моеѧ̀ не премолчѝ:"},
            {"TYPE": "VERSE", "CU_NUM": "в҃", "TEXT": "Ꙗ҆́кѡ ᲂу҆ста̀ грѣ̑шнича и҆ ᲂу҆ста̀ льсти́вагѡ на мѧ̀ ѿверзо́шасѧ, глаго́лаша на мѧ̀ ѧ҆зы́комъ льсти́вымъ,"},
            {"TYPE": "VERSE", "CU_NUM": "г҃", "TEXT": "И҆ словесы̀ ненави́стными ѡ҆быдо́ша мѧ̀, и҆ бра́шасѧ со мно́ю тꙋ́не."},
            {"TYPE": "VERSE", "CU_NUM": "д҃", "TEXT": "Вмѣ́стѡ є҆́же люби́ти мѧ̀, ѡ҆болга́хꙋ мѧ̀, а҆́зъ же молѧ́хсѧ:"},
            {"TYPE": "VERSE", "CU_NUM": "є҃", "TEXT": "И҆ положи́ша на мѧ̀ ѕла̑ѧ за бл҃га̑ѧ, и҆ не́нависть за возлюбле́нїе моѐ."},
            {"TYPE": "VERSE", "CU_NUM": "ѕ҃", "TEXT": "Поста́ви на него̀ грѣ́шника, и҆ дїа́волъ да ста́нетъ ѡ҆деснꙋ́ю є҆гѡ̀:"},
            {"TYPE": "VERSE", "CU_NUM": "з҃", "TEXT": "Внегда̀ сꙋди́тисѧ є҆мꙋ̀, да и҆зы́детъ ѡ҆сꙋжде́нъ, и҆ моли́тва є҆гѡ̀ да бꙋ́детъ въ грѣ́хъ."},
            {"TYPE": "VERSE", "CU_NUM": "и҃", "TEXT": "Да бꙋ́дꙋтъ дні́е є҆гѡ̀ ма́ли, и҆ є҆пі́скопство є҆гѡ̀ да прїи́метъ и҆́нъ:"},
            {"TYPE": "VERSE", "CU_NUM": "ѳ҃", "TEXT": "Да бꙋ́дꙋтъ сы́нове є҆гѡ̀ си́ри, и҆ жена̀ є҆гѡ̀ вдова̀:"},
            {"TYPE": "VERSE", "CU_NUM": "і҃", "TEXT": "Дви́жꙋщесѧ да преселѧ́тсѧ сы́нове є҆гѡ̀ и҆ воспро́сѧтъ, да и҆згна́ни бꙋ́дꙋтъ и҆з̾ домѡ́въ свои́хъ."},
            {"TYPE": "VERSE", "CU_NUM": "а҃і", "TEXT": "Да взы́щетъ заимода́вецъ всѧ̑, є҆ли̑ка сꙋ́ть є҆гѡ̀: и҆ да восхи́тѧтъ чꙋжді́и трꙋды̀ є҆гѡ̀."},
            {"TYPE": "VERSE", "CU_NUM": "в҃і", "TEXT": "Да не бꙋ́детъ є҆мꙋ̀ застꙋ́пника, нижѐ да бꙋ́детъ ᲂу҆щедрѧ́ѧй сирѡты̀ є҆гѡ̀:"},
            {"TYPE": "VERSE", "CU_NUM": "г҃і", "TEXT": "Да бꙋ́дꙋтъ ча̑да є҆гѡ̀ въ погꙋбле́нїе, въ ро́дѣ є҆ди́нѣмъ да потреби́тсѧ и҆́мѧ є҆гѡ̀."},
            {"TYPE": "VERSE", "CU_NUM": "д҃і", "TEXT": "Да воспомѧне́тсѧ беззако́нїе ѻ҆тє́цъ є҆гѡ̀ пред̾ гдⷭ҇емъ, и҆ грѣ́хъ ма́тере є҆гѡ̀ да не ѡ҆чи́ститсѧ:"},
            {"TYPE": "VERSE", "CU_NUM": "є҃і", "TEXT": "Да бꙋ́дꙋтъ пред̾ гдⷭ҇емъ вы́нꙋ, и҆ да потреби́тсѧ ѿ землѝ па́мѧть и҆́хъ:"},
            {"TYPE": "VERSE", "CU_NUM": "ѕ҃і", "TEXT": "Зане́же не помѧнꙋ̀ сотвори́ти ми́лость, и҆ погна̀ человѣ́ка ни́ща и҆ ᲂу҆бо́га, и҆ ᲂу҆миле́на се́рдцемъ ᲂу҆мертви́ти."},
            {"TYPE": "VERSE", "CU_NUM": "з҃і", "TEXT": "И҆ возлюбѝ клѧ́твꙋ, и҆ прїи́детъ є҆мꙋ̀: и҆ не восхотѣ̀ бл҃гослове́нїѧ, и҆ ᲂу҆дали́тсѧ ѿ негѡ̀."},
            {"TYPE": "VERSE", "CU_NUM": "и҃і", "TEXT": "И҆ ѡ҆блече́сѧ въ клѧ́твꙋ ꙗ҆́кѡ въ ри́зꙋ, и҆ вни́де ꙗ҆́кѡ вода̀ во ᲂу҆тро́бꙋ є҆гѡ̀ и҆ ꙗ҆́кѡ є҆ле́й въ кѡ́сти є҆гѡ̀:"},
            {"TYPE": "VERSE", "CU_NUM": "ѳ҃і", "TEXT": "Да бꙋ́детъ є҆мꙋ̀ ꙗ҆́кѡ ри́за, въ ню́же ѡ҆блачи́тсѧ, и҆ ꙗ҆́кѡ по́ѧсъ, и҆́мже вы́нꙋ ѡ҆поѧсꙋ́етсѧ."},
            {"TYPE": "VERSE", "CU_NUM": "к҃", "TEXT": "Сїѐ дѣ́ло ѡ҆болга́ющихъ мѧ̀ ᲂу҆ гдⷭ҇а и҆ глаго́лющихъ лꙋка̑ваѧ на дꙋ́шꙋ мою̀."},
            {"TYPE": "VERSE", "CU_NUM": "к҃а", "TEXT": "И҆ ты̀, гдⷭ҇и, гдⷭ҇и, сотворѝ со мно́ю и҆́мене ра́ди твоегѡ̀, ꙗ҆́кѡ бл҃га млⷭ҇ть твоѧ̀:"},
            {"TYPE": "VERSE", "CU_NUM": "к҃в", "TEXT": "И҆зба́ви мѧ̀, ꙗ҆́кѡ ни́щъ и҆ ᲂу҆бо́гъ є҆́смь а҆́зъ, и҆ се́рдце моѐ смѧте́сѧ внꙋ́трь менѐ."},
            {"TYPE": "VERSE", "CU_NUM": "к҃г", "TEXT": "Ꙗ҆́кѡ сѣ́нь, внегда̀ ᲂу҆клони́тисѧ є҆́й, ѿѧ́хсѧ: стрѧсо́хсѧ ꙗ҆́кѡ прꙋ́зи."},
            {"TYPE": "VERSE", "CU_NUM": "к҃д", "TEXT": "Кѡлѣ́на моѧ̑ и҆знемого́ста ѿ поста̀, и҆ пло́ть моѧ̀ и҆змѣни́сѧ є҆ле́а ра́ди."},
            {"TYPE": "VERSE", "CU_NUM": "к҃є", "TEXT": "И҆ а҆́зъ бы́хъ поноше́нїе и҆̀мъ: ви́дѣша мѧ̀, покива́ша глава́ми свои́ми."},
            {"TYPE": "VERSE", "CU_NUM": "к҃ѕ", "TEXT": "Помози́ ми, гдⷭ҇и бж҃е мо́й, и҆ сп҃си́ мѧ по млⷭ҇ти твое́й:"},
            {"TYPE": "VERSE", "CU_NUM": "к҃з", "TEXT": "И҆ да разꙋмѣ́ютъ, ꙗ҆́кѡ рꙋка̀ твоѧ̀ сїѧ̀, и҆ ты̀, гдⷭ҇и, сотвори́лъ є҆сѝ ю҆̀."},
            {"TYPE": "VERSE", "CU_NUM": "к҃и", "TEXT": "Прокленꙋ́тъ ті́и, и҆ ты̀ бл҃гослови́ши: востаю́щїи на мѧ̀ да постыдѧ́тсѧ, ра́бъ же тво́й возвесели́тсѧ."},
            {"TYPE": "VERSE", "CU_NUM": "к҃ѳ", "TEXT": "Да ѡ҆блекꙋ́тсѧ ѡ҆болга́ющїи мѧ̀ въ срамотꙋ̀ и҆ ѡ҆де́ждꙋтсѧ ꙗ҆́кѡ ѻ҆де́ждою стꙋдо́мъ свои́мъ."},
            {"TYPE": "VERSE", "CU_NUM": "л҃", "TEXT": "И҆сповѣ́мсѧ гдⷭ҇еви ѕѣлѡ̀ ᲂу҆сты̑ мои́ми и҆ посредѣ̀ мно́гихъ восхвалю̀ є҆го̀:"},
            {"TYPE": "VERSE", "CU_NUM": "л҃а", "TEXT": "Ꙗ҆́кѡ преста̀ ѡ҆деснꙋ́ю ᲂу҆бо́гагѡ, є҆́же сп҃стѝ ѿ гонѧ́щихъ дꙋ́шꙋ мою̀."}
        ]
    ],
    "T": [
        {"HLAS": 1, "TEXT": "Ꙗ҆́кѡ пꙋчи́на мно́га прегрѣше́нїй мои́хъ сп҃се, и҆ лю́тѣ погрꙋзи́хсѧ согрѣше́ньми мои́ми: да́ждь мѝ рꙋ́кꙋ ꙗ҆́кѡ петро́ви, и҆ сп҃си́ мѧ бж҃е, и҆ поми́лꙋй мѧ̀."}
    ],
    "T_S": {"TEXT": "Ꙗ҆́кѡ помышле́нїи лꙋка́выми, и҆ дѣ́лы ѡ҆сꙋди́хсѧ сп҃се, мы́сль мѝ да́рꙋй ѡ҆браще́нїѧ бж҃е, да зовꙋ̀: сп҃си́ мѧ бл҃годѣ́телю бл҃гі́й, и҆ поми́лꙋй мѧ̀."},
    "T_N": {"TEXT": "Бг҃обл҃же́ннаѧ ѻ҆трокови́це и҆ пренепоро́чнаѧ, скве́рна мѧ̀ сꙋ́ща и҆ ѡ҆калѧ́нна ѿ дѣѧ́нїй безмѣ́стныхъ, и҆ скве́рныхъ помышле́нїй, ѡ҆чи́сти мѧ̀ ѻ҆каѧ́ннаго, нескве́рнаѧ и҆ чⷭ҇таѧ, всест҃а́ѧ мт҃и дв҃о."},
    "M": {"TEXT": "Влⷣко гдⷭ҇и і҆и҃се хрⷭ҇тѐ, ты̀ є҆сѝ помо́щникъ мо́й, въ рꙋка́хъ твои́хъ є҆́смь а҆́зъ, помози́ ми, не ѡ҆ста́ви менѐ согрѣши́ти къ тебѣ̀, ꙗ҆́кѡ заблꙋжде́нъ є҆́смь. не ѡ҆ста́ви мѧ̀ послѣ́довати во́ли пло́ти моеѧ̀: не пре́зри мѧ̀ гдⷭ҇и, ꙗ҆́кѡ не́мощенъ є҆́смь. ты̀ вѣ́си поле́зное мнѣ̀, не ѡ҆ста́ви мѧ̀ поги́бнꙋти грѣхѝ мои́ми: не ѡ҆ста́ви мѧ̀ гдⷭ҇и, не ѿстꙋпѝ ѿ менѐ, ꙗ҆́кѡ къ тебѣ̀ прибѣго́хъ, наꙋчи́ мѧ твори́ти во́лю твою̀, ꙗ҆́кѡ ты̀ є҆сѝ бг҃ъ мо́й. и҆сцѣлѝ дꙋ́шꙋ мою̀, ꙗ҆́кѡ согрѣши́хъ тѝ, сп҃си́ мѧ ра́ди млⷭ҇ти твоеѧ̀, ꙗ҆́кѡ пред̾ тобо́ю сꙋ́ть всѝ стꙋжа́ющїи мѝ: и҆ нѣ́сть мнѣ̀ и҆но́е прибѣ́жище, то́кмѡ ты̀ гдⷭ҇и. да постыдѧ́тсѧ ᲂу҆́бѡ всѝ востаю́щїи на мѧ̀, и҆ и҆́щꙋщїи дꙋ́шꙋ мою̀, є҆́же потреби́ти ю҆̀: ꙗ҆́кѡ ты̀ є҆сѝ є҆ди́нъ си́льный гдⷭ҇и во всѣ́хъ, и҆ твоѧ̀ є҆́сть сла́ва во вѣ́ки вѣкѡ́въ, а҆ми́нь."}
}