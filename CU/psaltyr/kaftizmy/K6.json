{
    "ANTIFONY": [
        [
            {"TYPE": "HEADER", "PSALM_NUM": "л҃з", "CU_NUM": "а҃", "TEXT": "Ѱало́мъ дв҃дꙋ, въ воспомина́нїе ѡ҆ сꙋббѡ́тѣ,"},
            {"TYPE": "VERSE", "CU_NUM": "в҃", "TEXT": "Гдⷭ҇и, да не ꙗ҆́ростїю твое́ю ѡ҆бличи́ши менѐ, нижѐ гнѣ́вомъ твои́мъ нака́жеши менѐ:"},
            {"TYPE": "VERSE", "CU_NUM": "г҃", "TEXT": "Ꙗ҆́кѡ стрѣ́лы твоѧ̑ ᲂу҆нзо́ша во мнѣ̀, и҆ ᲂу҆тверди́лъ є҆сѝ на мнѣ̀ рꙋ́кꙋ твою̀."},
            {"TYPE": "VERSE", "CU_NUM": "д҃", "TEXT": "Нѣ́сть и҆сцѣле́нїѧ въ пло́ти мое́й ѿ лица̀ гнѣ́ва твоегѡ̀, нѣ́сть ми́ра въ косте́хъ мои́хъ ѿ лица̀ грѣ̑хъ мои́хъ."},
            {"TYPE": "VERSE", "CU_NUM": "є҃", "TEXT": "Ꙗ҆́кѡ беззакѡ́нїѧ моѧ̑ превзыдо́ша главꙋ̀ мою̀, ꙗ҆́кѡ бре́мѧ тѧ́жкое ѡ҆тѧготѣ́ша на мнѣ̀."},
            {"TYPE": "VERSE", "CU_NUM": "ѕ҃", "TEXT": "Возсмердѣ́ша и҆ согни́ша ра̑ны моѧ̑, ѿ лица̀ безꙋ́мїѧ моегѡ̀."},
            {"TYPE": "VERSE", "CU_NUM": "з҃", "TEXT": "Пострада́хъ и҆ слѧко́хсѧ до конца̀, ве́сь де́нь сѣ́тꙋѧ хожда́хъ:"},
            {"TYPE": "VERSE", "CU_NUM": "и҃", "TEXT": "Ꙗ҆́кѡ лѧ̑двїѧ моѧ̑ напо́лнишасѧ порꙋга́нїй, и҆ нѣ́сть и҆сцѣле́нїѧ въ пло́ти мое́й."},
            {"TYPE": "VERSE", "CU_NUM": "ѳ҃", "TEXT": "Ѡ҆ѕло́бленъ бы́хъ и҆ смири́хсѧ до ѕѣла̀, рыка́хъ ѿ воздыха́нїѧ се́рдца моегѡ̀."},
            {"TYPE": "VERSE", "CU_NUM": "і҃", "TEXT": "Гдⷭ҇и, пред̾ тобо́ю всѐ жела́нїе моѐ, и҆ воздыха́нїе моѐ ѿ тебє̀ не ᲂу҆таи́сѧ."},
            {"TYPE": "VERSE", "CU_NUM": "а҃і", "TEXT": "Се́рдце моѐ смѧте́сѧ, ѡ҆ста́ви мѧ̀ си́ла моѧ̀, и҆ свѣ́тъ ѻ҆́чїю моє́ю, и҆ то́й нѣ́сть со мно́ю."},
            {"TYPE": "VERSE", "CU_NUM": "в҃і", "TEXT": "Дрꙋ́зи моѝ и҆ и҆́скреннїи моѝ прѧ́мѡ мнѣ̀ прибли́жишасѧ и҆ ста́ша."},
            {"TYPE": "VERSE", "CU_NUM": "г҃і", "TEXT": "И҆ бли́жнїи моѝ ѿдале́че менѐ ста́ша, и҆ нꙋжда́хꙋсѧ и҆́щꙋщїи дꙋ́шꙋ мою̀: и҆ и҆́щꙋщїи ѕла̑ѧ мнѣ̀ глаго́лахꙋ сꙋ́єтнаѧ, и҆ льсти̑внымъ ве́сь де́нь поꙋча́хꙋсѧ."},
            {"TYPE": "VERSE", "CU_NUM": "д҃і", "TEXT": "А҆́зъ же ꙗ҆́кѡ глꙋ́хъ не слы́шахъ, и҆ ꙗ҆́кѡ нѣ́мъ не ѿверза́ѧй ᲂу҆́стъ свои́хъ:"},
            {"TYPE": "VERSE", "CU_NUM": "є҃і", "TEXT": "И҆ бы́хъ ꙗ҆́кѡ человѣ́къ не слы́шай и҆ не и҆мы́й во ᲂу҆стѣ́хъ свои́хъ ѡ҆бличе́нїѧ."},
            {"TYPE": "VERSE", "CU_NUM": "ѕ҃і", "TEXT": "Ꙗ҆́кѡ на тѧ̀, гдⷭ҇и, ᲂу҆пова́хъ, ты̀ ᲂу҆слы́шиши, гдⷭ҇и бж҃е мо́й."},
            {"TYPE": "VERSE", "CU_NUM": "з҃і", "TEXT": "Ꙗ҆́кѡ рѣ́хъ: да не когда̀ пора́дꙋютъ ми сѧ вразѝ моѝ: и҆ внегда̀ подвижа́тисѧ нога́мъ мои̑мъ, на мѧ̀ велерѣ́чеваша."},
            {"TYPE": "VERSE", "CU_NUM": "и҃і", "TEXT": "Ꙗ҆́кѡ а҆́зъ на ра̑ны гото́въ, и҆ болѣ́знь моѧ̀ предо мно́ю є҆́сть вы́нꙋ."},
            {"TYPE": "VERSE", "CU_NUM": "ѳ҃і", "TEXT": "Ꙗ҆́кѡ беззако́нїе моѐ а҆́зъ возвѣщꙋ̀ и҆ попекꙋ́сѧ ѡ҆ грѣсѣ̀ мое́мъ."},
            {"TYPE": "VERSE", "CU_NUM": "к҃", "TEXT": "Врази́ же моѝ живꙋ́тъ и҆ ᲂу҆крѣпи́шасѧ па́че менѐ, и҆ ᲂу҆мно́жишасѧ ненави́дѧщїи мѧ̀ без̾ пра́вды:"},
            {"TYPE": "VERSE", "CU_NUM": "к҃а", "TEXT": "Воздаю́щїи мѝ ѕла̑ѧ воз̾ блага̑ѧ ѡ҆болга́хꙋ мѧ̀, занѐ гонѧ́хъ бл҃госты́ню."},
            {"TYPE": "VERSE", "CU_NUM": "к҃в", "TEXT": "Не ѡ҆ста́ви менѐ, гдⷭ҇и бж҃е мо́й, не ѿстꙋпѝ ѿ менѐ:"},
            {"TYPE": "VERSE", "CU_NUM": "к҃г", "TEXT": "Вонмѝ въ по́мощь мою̀, гдⷭ҇и сп҃се́нїѧ моегѡ̀."},
            {"TYPE": "HEADER", "PSALM_NUM": "л҃и", "CU_NUM": "а҃", "TEXT": "Въ коне́цъ, і҆дїѳꙋ́мꙋ, пѣ́снь дв҃дꙋ,"},
            {"TYPE": "VERSE", "CU_NUM": "в҃", "TEXT": "Рѣ́хъ: сохраню̀ пꙋти̑ моѧ̑, є҆́же не согрѣша́ти мѝ ѧ҆зы́комъ мои́мъ: положи́хъ ᲂу҆стѡ́мъ мои̑мъ храни́ло, внегда̀ воста́ти грѣ́шномꙋ предо мно́ю."},
            {"TYPE": "VERSE", "CU_NUM": "г҃", "TEXT": "Ѡ҆нѣмѣ́хъ и҆ смири́хсѧ, и҆ ᲂу҆молча́хъ ѿ бла̑гъ, и҆ болѣ́знь моѧ̀ ѡ҆бнови́сѧ."},
            {"TYPE": "VERSE", "CU_NUM": "д҃", "TEXT": "Согрѣ́ѧсѧ се́рдце моѐ во мнѣ̀, и҆ въ поꙋче́нїи мое́мъ разгори́тсѧ ѻ҆́гнь: глаго́лахъ ѧ҆зы́комъ мои́мъ:"},
            {"TYPE": "VERSE", "CU_NUM": "є҃", "TEXT": "Скажи́ ми, гдⷭ҇и, кончи́нꙋ мою̀ и҆ число̀ дні́й мои́хъ, ко́е є҆́сть, да разꙋмѣ́ю, что̀ лиша́юсѧ а҆́зъ."},
            {"TYPE": "VERSE", "CU_NUM": "ѕ҃", "TEXT": "Сѐ, пѧ̑ди положи́лъ є҆сѝ дни̑ моѧ̑, и҆ соста́въ мо́й ꙗ҆́кѡ ничто́же пред̾ тобо́ю: ѻ҆ба́че всѧ́чєскаѧ сꙋета̀ всѧ́къ человѣ́къ живы́й."},
            {"TYPE": "VERSE", "CU_NUM": "з҃", "TEXT": "Оу҆̀бо ѡ҆́бразомъ хо́дитъ человѣ́къ, ѻ҆ба́че всꙋ́е мѧте́тсѧ: сокро́вищствꙋетъ, и҆ не вѣ́сть, комꙋ̀ собере́тъ ѧ҆̀."},
            {"TYPE": "VERSE", "CU_NUM": "и҃", "TEXT": "И҆ ны́нѣ кто̀ терпѣ́нїе моѐ; не гдⷭ҇ь ли; и҆ соста́въ мо́й ѿ тебє̀ є҆́сть."},
            {"TYPE": "VERSE", "CU_NUM": "ѳ҃", "TEXT": "Ѿ всѣ́хъ беззако́нїй мои́хъ и҆зба́ви мѧ̀: поноше́нїе безꙋ́мномꙋ да́лъ мѧ̀ є҆сѝ."},
            {"TYPE": "VERSE", "CU_NUM": "і҃", "TEXT": "Ѡ҆нѣмѣ́хъ и҆ не ѿверзо́хъ ᲂу҆́стъ мои́хъ, ꙗ҆́кѡ ты̀ сотвори́лъ є҆сѝ."},
            {"TYPE": "VERSE", "CU_NUM": "а҃і", "TEXT": "Ѿста́ви ѿ менѐ ра̑ны твоѧ̑: ѿ крѣ́пости бо рꙋкѝ твоеѧ̀ а҆́зъ и҆счезо́хъ."},
            {"TYPE": "VERSE", "CU_NUM": "в҃і", "TEXT": "Во ѡ҆бличе́нїихъ ѡ҆ беззако́нїи наказа́лъ є҆сѝ человѣ́ка, и҆ и҆ста́ѧлъ є҆сѝ ꙗ҆́кѡ паꙋчи́нꙋ дꙋ́шꙋ є҆гѡ̀: ѻ҆ба́че всꙋ́е всѧ́къ человѣ́къ."},
            {"TYPE": "VERSE", "CU_NUM": "г҃і", "TEXT": "Оу҆слы́ши моли́твꙋ мою̀, гдⷭ҇и, и҆ моле́нїе моѐ внꙋшѝ, сле́зъ мои́хъ не премолчѝ: ꙗ҆́кѡ пресе́льникъ а҆́зъ є҆́смь ᲂу҆ тебє̀ и҆ пришле́цъ, ꙗ҆́коже всѝ ѻ҆тцы̀ моѝ."},
            {"TYPE": "VERSE", "CU_NUM": "д҃і", "TEXT": "Ѡ҆сла́би мѝ, да почі́ю, пре́жде да́же не ѿидꙋ̀, и҆ ктомꙋ̀ не бꙋ́дꙋ."},
            {"TYPE": "HEADER", "PSALM_NUM": "л҃ѳ", "CU_NUM": "а҃", "TEXT": "Въ коне́цъ, ѱало́мъ дв҃дꙋ,"},
            {"TYPE": "VERSE", "CU_NUM": "в҃", "TEXT": "Терпѧ̀ потерпѣ́хъ гдⷭ҇а, и҆ внѧ́тъ мѝ и҆ ᲂу҆слы́ша моли́твꙋ мою̀:"},
            {"TYPE": "VERSE", "CU_NUM": "г҃", "TEXT": "И҆ возведе́ мѧ ѿ ро́ва страсте́й и҆ ѿ бре́нїѧ ти́ны, и҆ поста́ви на ка́мени но́зѣ моѝ и҆ и҆спра́ви стѡпы̀ моѧ̑:"},
            {"TYPE": "VERSE", "CU_NUM": "д҃", "TEXT": "И҆ вложѝ во ᲂу҆ста̀ моѧ̑ пѣ́снь но́вꙋ, пѣ́нїе бг҃ꙋ на́шемꙋ. Оу҆́зрѧтъ мно́зи и҆ ᲂу҆боѧ́тсѧ, и҆ ᲂу҆пова́ютъ на гдⷭ҇а."},
            {"TYPE": "VERSE", "CU_NUM": "є҃", "TEXT": "Бл҃же́нъ мꙋ́жъ, є҆мꙋ́же є҆́сть и҆́мѧ гдⷭ҇не ᲂу҆пова́нїе є҆гѡ̀, и҆ не призрѣ̀ въ сꙋєты̀ и҆ неистовлє́нїѧ лѡ́жнаѧ."},
            {"TYPE": "VERSE", "CU_NUM": "ѕ҃", "TEXT": "Мнѡ́га сотвори́лъ є҆сѝ ты̀, гдⷭ҇и бж҃е мо́й, чꙋдеса̀ твоѧ̑, и҆ помышле́нїємъ твои̑мъ нѣ́сть кто̀ ᲂу҆подо́битсѧ тебѣ̀: возвѣсти́хъ и҆ глаго́лахъ: ᲂу҆мно́жишасѧ па́че числа̀."},
            {"TYPE": "VERSE", "CU_NUM": "з҃", "TEXT": "Же́ртвы и҆ приноше́нїѧ не восхотѣ́лъ є҆сѝ, тѣ́ло же сверши́лъ мѝ є҆сѝ: всесожже́нїй и҆ ѡ҆ грѣсѣ̀ не взыска́лъ є҆сѝ."},
            {"TYPE": "VERSE", "CU_NUM": "и҃", "TEXT": "Тогда̀ рѣ́хъ: сѐ, прїидꙋ̀: въ глави́знѣ кни́жнѣ пи́сано є҆́сть ѡ҆ мнѣ̀:"},
            {"TYPE": "VERSE", "CU_NUM": "ѳ҃", "TEXT": "Є҆́же сотвори́ти во́лю твою̀, бж҃е мо́й, восхотѣ́хъ, и҆ зако́нъ тво́й посредѣ̀ чре́ва моегѡ̀."},
            {"TYPE": "VERSE", "CU_NUM": "і҃", "TEXT": "Бл҃говѣсти́хъ пра́вдꙋ въ цр҃кви вели́цѣй, сѐ, ᲂу҆стна́мъ мои̑мъ не возбраню̀: гдⷭ҇и, ты̀ разꙋмѣ́лъ є҆сѝ."},
            {"TYPE": "VERSE", "CU_NUM": "а҃і", "TEXT": "Пра́вдꙋ твою̀ не скры́хъ въ се́рдцы мое́мъ, и҆́стинꙋ твою̀ и҆ сп҃се́нїе твоѐ рѣ́хъ, не скры́хъ млⷭ҇ть твою̀ и҆ и҆́стинꙋ твою̀ ѿ со́нма мно́га."},
            {"TYPE": "VERSE", "CU_NUM": "в҃і", "TEXT": "Ты́ же, гдⷭ҇и, не ᲂу҆далѝ щедро́тъ твои́хъ ѿ менѐ: млⷭ҇ть твоѧ̀ и҆ и҆́стина твоѧ̀ вы́нꙋ да застꙋ́питѣ мѧ̀."},
            {"TYPE": "VERSE", "CU_NUM": "г҃і", "TEXT": "Ꙗ҆́кѡ ѡ҆держа́ша мѧ̀ ѕла̑ѧ, и҆̀мже нѣ́сть числа̀: постиго́ша мѧ̀ беззакѡ́нїѧ моѧ̑, и҆ не возмого́хъ зрѣ́ти: ᲂу҆мно́жишасѧ па́че вла̑съ главы̀ моеѧ̀, и҆ се́рдце моѐ ѡ҆ста́ви мѧ̀."},
            {"TYPE": "VERSE", "CU_NUM": "д҃і", "TEXT": "Бл҃говолѝ, гдⷭ҇и, и҆зба́вити мѧ̀: гдⷭ҇и, во є҆́же помощи́ ми, вонмѝ."},
            {"TYPE": "VERSE", "CU_NUM": "є҃і", "TEXT": "Да постыдѧ́тсѧ и҆ посра́мѧтсѧ вкꙋ́пѣ и҆́щꙋщїи дꙋ́шꙋ мою̀, и҆з̾ѧ́ти ю҆̀: да возвратѧ́тсѧ вспѧ́ть и҆ постыдѧ́тсѧ хотѧ́щїи мѝ ѕла̑ѧ."},
            {"TYPE": "VERSE", "CU_NUM": "ѕ҃і", "TEXT": "Да прїи́мꙋтъ а҆́бїе стꙋ́дъ сво́й глаго́лющїи мѝ: бла́гоже, бла́гоже."},
            {"TYPE": "VERSE", "CU_NUM": "з҃і", "TEXT": "Да возра́дꙋютсѧ и҆ возвеселѧ́тсѧ ѡ҆ тебѣ̀ всѝ и҆́щꙋщїи тебѐ, гдⷭ҇и, и҆ да рекꙋ́тъ вы́нꙋ, да возвели́читсѧ гдⷭ҇ь, лю́бѧщїи сп҃се́нїе твоѐ."},
            {"TYPE": "VERSE", "CU_NUM": "и҃і", "TEXT": "А҆́зъ же ни́щъ є҆́смь и҆ ᲂу҆бо́гъ, гдⷭ҇ь попече́тсѧ ѡ҆ мнѣ̀: помо́щникъ мо́й и҆ защи́титель мо́й є҆сѝ ты̀, бж҃е мо́й, не закоснѝ."}
        ],
        [
            {"TYPE": "HEADER", "PSALM_NUM": "м҃", "CU_NUM": "а҃", "TEXT": "Въ коне́цъ, ѱало́мъ дв҃дꙋ,"},
            {"TYPE": "VERSE", "CU_NUM": "в҃", "TEXT": "Бл҃же́нъ разꙋмѣва́ѧй на ни́ща и҆ ᲂу҆бо́га, въ де́нь лю́тъ и҆зба́витъ є҆го̀ гдⷭ҇ь."},
            {"TYPE": "VERSE", "CU_NUM": "г҃", "TEXT": "Гдⷭ҇ь да сохрани́тъ є҆го̀ и҆ живи́тъ є҆го̀, и҆ да ᲂу҆бл҃жи́тъ є҆го̀ на землѝ и҆ да не преда́стъ є҆гѡ̀ въ рꙋ́ки врагѡ́въ є҆гѡ̀."},
            {"TYPE": "VERSE", "CU_NUM": "д҃", "TEXT": "Гдⷭ҇ь да помо́жетъ є҆мꙋ̀ на ѻ҆дрѣ̀ болѣ́зни є҆гѡ̀: всѐ ло́же є҆гѡ̀ ѡ҆брати́лъ є҆сѝ въ болѣ̑зни є҆гѡ̀."},
            {"TYPE": "VERSE", "CU_NUM": "є҃", "TEXT": "А҆́зъ рѣ́хъ: гдⷭ҇и, поми́лꙋй мѧ̀, и҆сцѣлѝ дꙋ́шꙋ мою̀, ꙗ҆́кѡ согрѣши́хъ тѝ."},
            {"TYPE": "VERSE", "CU_NUM": "ѕ҃", "TEXT": "Вразѝ моѝ рѣ́ша мнѣ̀ ѕла̑ѧ: когда̀ ᲂу҆́мретъ, и҆ поги́бнетъ и҆́мѧ є҆гѡ̀;"},
            {"TYPE": "VERSE", "CU_NUM": "з҃", "TEXT": "И҆ вхожда́ше ви́дѣти, всꙋ́е глаго́лаше се́рдце є҆гѡ̀: собра̀ беззако́нїе себѣ̀, и҆схожда́ше во́нъ и҆ глаго́лаше вкꙋ́пѣ."},
            {"TYPE": "VERSE", "CU_NUM": "и҃", "TEXT": "На мѧ̀ шепта́хꙋ всѝ вразѝ моѝ, на мѧ̀ помышлѧ́хꙋ ѕла̑ѧ мнѣ̀."},
            {"TYPE": "VERSE", "CU_NUM": "ѳ҃", "TEXT": "Сло́во законопрестꙋ́пное возложи́ша на мѧ̀: є҆да̀ спѧ́й не приложи́тъ воскреснꙋ́ти;"},
            {"TYPE": "VERSE", "CU_NUM": "і҃", "TEXT": "И҆́бо человѣ́къ ми́ра моегѡ̀, на него́же ᲂу҆пова́хъ, ꙗ҆ды́й хлѣ́бы моѧ̑, возвели́чи на мѧ̀ запина́нїе."},
            {"TYPE": "VERSE", "CU_NUM": "а҃і", "TEXT": "Ты́ же, гдⷭ҇и, поми́лꙋй мѧ̀ и҆ возста́ви мѧ̀, и҆ возда́мъ и҆̀мъ."},
            {"TYPE": "VERSE", "CU_NUM": "в҃і", "TEXT": "Въ се́мъ позна́хъ, ꙗ҆́кѡ восхотѣ́лъ мѧ̀ є҆сѝ, ꙗ҆́кѡ не возра́дꙋетсѧ вра́гъ мо́й ѡ҆ мнѣ̀."},
            {"TYPE": "VERSE", "CU_NUM": "г҃і", "TEXT": "Мене́ же за неѕло́бїе прїѧ́лъ, и҆ ᲂу҆тверди́лъ мѧ̀ є҆сѝ пред̾ тобо́ю въ вѣ́къ."},
            {"TYPE": "VERSE", "CU_NUM": "д҃і", "TEXT": "Бл҃гослове́нъ гдⷭ҇ь бг҃ъ і҆и҃левъ ѿ вѣ́ка и҆ до вѣ́ка: бꙋ́ди, бꙋ́ди."},
            {"TYPE": "HEADER", "PSALM_NUM": "м҃а", "CU_NUM": "а҃", "TEXT": "Въ коне́цъ, въ ра́зꙋмъ сынѡ́въ коре́овыхъ, ѱало́мъ дв҃дꙋ,"},
            {"TYPE": "VERSE", "CU_NUM": "в҃", "TEXT": "И҆́мже ѡ҆́бразомъ жела́етъ є҆ле́нь на и҆сто́чники водны̑ѧ, си́це жела́етъ дꙋша̀ моѧ̀ къ тебѣ̀, бж҃е."},
            {"TYPE": "VERSE", "CU_NUM": "г҃", "TEXT": "Возжада̀ дꙋша̀ моѧ̀ къ бг҃ꙋ крѣ́пкомꙋ, живо́мꙋ: когда̀ прїидꙋ̀ и҆ ꙗ҆влю́сѧ лицꙋ̀ бж҃їю;"},
            {"TYPE": "VERSE", "CU_NUM": "д҃", "TEXT": "Бы́ша сле́зы моѧ̑ мнѣ̀ хлѣ́бъ де́нь и҆ но́щь, внегда̀ глаго́латисѧ мнѣ̀ на всѧ́къ де́нь: гдѣ̀ є҆́сть бг҃ъ тво́й;"},
            {"TYPE": "VERSE", "CU_NUM": "є҃", "TEXT": "Сїѧ̑ помѧнꙋ́хъ, и҆ и҆злїѧ́хъ на мѧ̀ дꙋ́шꙋ мою̀: ꙗ҆́кѡ пройдꙋ̀ въ мѣ́сто селе́нїѧ ди́вна, да́же до до́мꙋ бж҃їѧ, во гла́сѣ ра́дованїѧ и҆ и҆сповѣ́данїѧ, шꙋ́ма пра́зднꙋющагѡ."},
            {"TYPE": "VERSE", "CU_NUM": "ѕ҃", "TEXT": "Вскꙋ́ю приско́рбна є҆сѝ, дꙋшѐ моѧ̀; и҆ вскꙋ́ю смꙋща́еши мѧ̀; ᲂу҆пова́й на бг҃а, ꙗ҆́кѡ и҆сповѣ́мсѧ є҆мꙋ̀, сп҃се́нїе лица̀ моегѡ̀ и҆ бг҃ъ мо́й."},
            {"TYPE": "VERSE", "CU_NUM": "з҃", "TEXT": "Ко мнѣ̀ самомꙋ̀ дꙋша̀ моѧ̀ смѧте́сѧ: сегѡ̀ ра́ди помѧнꙋ́хъ тѧ̀ ѿ землѝ і҆ѻрда́нски и҆ є҆рмѡнїи́мски, ѿ горы̀ ма́лыѧ."},
            {"TYPE": "VERSE", "CU_NUM": "и҃", "TEXT": "Бе́здна бе́зднꙋ призыва́етъ во гла́сѣ хлѧ́бїй твои́хъ: всѧ̑ высоты̑ твоѧ̑ и҆ вѡ́лны твоѧ̑ на мнѣ̀ преидо́ша."},
            {"TYPE": "VERSE", "CU_NUM": "ѳ҃", "TEXT": "Въ де́нь заповѣ́сть гдⷭ҇ь млⷭ҇ть свою̀, и҆ но́щїю пѣ́снь є҆гѡ̀ ѿ менѐ #foootnote(\"ᲂу҆ менѐ\"), моли́тва бг҃ꙋ живота̀ моегѡ̀."},
            {"TYPE": "VERSE", "CU_NUM": "і҃", "TEXT": "Рекꙋ̀ бг҃ꙋ: застꙋ́пникъ мо́й є҆сѝ, почто̀ мѧ̀ забы́лъ є҆сѝ; и҆ вскꙋ́ю сѣ́тꙋѧ хождꙋ̀, внегда̀ ѡ҆скорблѧ́етъ вра́гъ;"},
            {"TYPE": "VERSE", "CU_NUM": "а҃і", "TEXT": "Внегда̀ сокрꙋша́тисѧ косте́мъ мои̑мъ, поноша́хꙋ мѝ вразѝ моѝ, внегда̀ глаго́лати и҆̀мъ мнѣ̀ на всѧ́къ де́нь: гдѣ̀ є҆́сть бг҃ъ тво́й;"},
            {"TYPE": "VERSE", "CU_NUM": "в҃і", "TEXT": "Вскꙋ́ю приско́рбна є҆сѝ, дꙋшѐ моѧ̀; и҆ вскꙋ́ю смꙋща́еши мѧ̀; ᲂу҆пова́й на бг҃а, ꙗ҆́кѡ и҆сповѣ́мсѧ є҆мꙋ̀, сп҃се́нїе лица̀ моегѡ̀ и҆ бг҃ъ мо́й."},
            {"TYPE": "HEADER", "PSALM_NUM": "м҃в", "CU_NUM": "", "TEXT": "Ѱало́мъ дв҃дꙋ, не надпи́санъ ᲂу҆ є҆врє́й,"},
            {"TYPE": "VERSE", "CU_NUM": "а҃", "TEXT": "Сꙋди́ ми, бж҃е, и҆ разсꙋдѝ прю̀ мою̀: ѿ ꙗ҆зы́ка непреподо́бна, ѿ человѣ́ка непра́ведна и҆ льсти́ва и҆зба́ви мѧ̀."},
            {"TYPE": "VERSE", "CU_NUM": "в҃", "TEXT": "Занѐ ты̀ є҆сѝ, бж҃е, крѣ́пость моѧ̀, вскꙋ́ю ѿри́нꙋлъ мѧ̀ є҆сѝ; и҆ вскꙋ́ю сѣ́тꙋѧ хождꙋ̀, внегда̀ ѡ҆скорблѧ́етъ вра́гъ;"},
            {"TYPE": "VERSE", "CU_NUM": "г҃", "TEXT": "Послѝ свѣ́тъ тво́й и҆ и҆́стинꙋ твою̀: та̑ мѧ̀ наста́виста, и҆ введо́ста мѧ̀ въ го́рꙋ ст҃ꙋ́ю твою̀ и҆ въ селє́нїѧ твоѧ̑."},
            {"TYPE": "VERSE", "CU_NUM": "д҃", "TEXT": "И҆ вни́дꙋ къ же́ртвенникꙋ бж҃їю, къ бг҃ꙋ веселѧ́щемꙋ ю҆́ность мою̀: и҆сповѣ́мсѧ тебѣ̀ въ гꙋ́слехъ, бж҃е, бж҃е мо́й."},
            {"TYPE": "VERSE", "CU_NUM": "є҃", "TEXT": "Вскꙋ́ю приско́рбна є҆сѝ, дꙋшѐ моѧ̀; и҆ вскꙋ́ю смꙋща́еши мѧ̀; ᲂу҆пова́й на бг҃а, ꙗ҆́кѡ и҆сповѣ́мсѧ є҆мꙋ̀, сп҃се́нїе лица̀ моегѡ̀ и҆ бг҃ъ мо́й."}
        ],
        [
            {"TYPE": "HEADER", "PSALM_NUM": "м҃г", "CU_NUM": "а҃", "TEXT": "Въ коне́цъ, сынѡ́въ коре́овыхъ, въ ра́зꙋмъ, ѱало́мъ"},
            {"TYPE": "VERSE", "CU_NUM": "в҃", "TEXT": "Бж҃е, ᲂу҆ши́ма на́шима ᲂу҆слы́шахомъ, и҆ ѻ҆тцы̀ на́ши возвѣсти́ша на́мъ дѣ́ло, є҆́же содѣ́лалъ є҆сѝ во дне́хъ и҆́хъ, во дне́хъ дре́внихъ."},
            {"TYPE": "VERSE", "CU_NUM": "г҃", "TEXT": "Рꙋка̀ твоѧ̀ ꙗ҆зы́ки потребѝ, и҆ насади́лъ ѧ҆̀ є҆сѝ: ѡ҆ѕло́билъ є҆сѝ лю́ди и҆ и҆згна́лъ є҆сѝ ѧ҆̀."},
            {"TYPE": "VERSE", "CU_NUM": "д҃", "TEXT": "Не бо мече́мъ свои́мъ наслѣ́диша зе́млю, и҆ мы́шца и҆́хъ не спасѐ и҆́хъ, но десни́ца твоѧ̀ и҆ мы́шца твоѧ̀ и҆ просвѣще́нїе лица̀ твоегѡ̀, ꙗ҆́кѡ бл҃говоли́лъ є҆сѝ въ ни́хъ."},
            {"TYPE": "VERSE", "CU_NUM": "є҃", "TEXT": "Ты̀ є҆сѝ са́мъ цр҃ь мо́й и҆ бг҃ъ мо́й, заповѣ́даѧй спасє́нїѧ і҆а̑кѡвлѧ."},
            {"TYPE": "VERSE", "CU_NUM": "ѕ҃", "TEXT": "Ѡ҆ тебѣ̀ врагѝ на́шѧ и҆збоде́мъ ро́ги, и҆ ѡ҆ и҆́мени твое́мъ ᲂу҆ничижи́мъ востаю́щыѧ на ны̀."},
            {"TYPE": "VERSE", "CU_NUM": "з҃", "TEXT": "Не на лꙋ́къ бо мо́й ᲂу҆пова́ю, и҆ ме́чь мо́й не спасе́тъ менѐ:"},
            {"TYPE": "VERSE", "CU_NUM": "и҃", "TEXT": "Сп҃слъ бо є҆сѝ на́съ ѿ стꙋжа́ющихъ на́мъ, и҆ ненави́дѧщихъ на́съ посрами́лъ є҆сѝ."},
            {"TYPE": "VERSE", "CU_NUM": "ѳ҃", "TEXT": "Ѡ҆ бз҃ѣ похва́лимсѧ ве́сь де́нь, и҆ ѡ҆ и҆́мени твое́мъ и҆сповѣ́мысѧ во вѣ́къ."},
            {"TYPE": "VERSE", "CU_NUM": "і҃", "TEXT": "Ны́нѣ же ѿри́нꙋлъ є҆сѝ и҆ посрами́лъ є҆сѝ на́съ, и҆ не и҆зы́деши, бж҃е, въ си́лахъ на́шихъ."},
            {"TYPE": "VERSE", "CU_NUM": "а҃і", "TEXT": "Возврати́лъ є҆сѝ на́съ вспѧ́ть при вразѣ́хъ на́шихъ, и҆ ненави́дѧщїи на́съ расхища́хꙋ себѣ̀."},
            {"TYPE": "VERSE", "CU_NUM": "в҃і", "TEXT": "Да́лъ є҆сѝ на́съ ꙗ҆́кѡ ѻ҆́вцы снѣ́ди, и҆ во ꙗ҆зы́цѣхъ разсѣ́ѧлъ ны̀ є҆сѝ."},
            {"TYPE": "VERSE", "CU_NUM": "г҃і", "TEXT": "Ѿда́лъ є҆сѝ лю́ди твоѧ̑ без̾ цѣны̀, и҆ не бѣ̀ мно́жество въ восклица́нїихъ на́шихъ."},
            {"TYPE": "VERSE", "CU_NUM": "д҃і", "TEXT": "Положи́лъ є҆сѝ на́съ поноше́нїе сосѣ́дѡмъ на́шымъ, подражне́нїе и҆ порꙋга́нїе сꙋ́щымъ ѡ҆́крестъ на́съ."},
            {"TYPE": "VERSE", "CU_NUM": "є҃і", "TEXT": "Положи́лъ є҆сѝ на́съ въ при́тчꙋ во ꙗ҆зы́цѣхъ, покива́нїю главы̀ въ лю́дехъ."},
            {"TYPE": "VERSE", "CU_NUM": "ѕ҃і", "TEXT": "Ве́сь де́нь сра́мъ мо́й предо мно́ю є҆́сть, и҆ стꙋ́дъ лица̀ моегѡ̀ покры́ мѧ,"},
            {"TYPE": "VERSE", "CU_NUM": "з҃і", "TEXT": "Ѿ гла́са поноша́ющагѡ и҆ ѡ҆клевета́ющагѡ, ѿ лица̀ вра́жїѧ и҆ и҆згонѧ́щагѡ."},
            {"TYPE": "VERSE", "CU_NUM": "и҃і", "TEXT": "Сїѧ̑ всѧ̑ прїидо́ша на ны̀, и҆ не забы́хомъ тебє̀, и҆ не непра́вдовахомъ въ завѣ́тѣ твое́мъ,"},
            {"TYPE": "VERSE", "CU_NUM": "ѳ҃і", "TEXT": "И҆ не ѿстꙋпѝ вспѧ́ть се́рдце на́ше: и҆ ᲂу҆клони́лъ є҆сѝ стезѝ на́шѧ ѿ пꙋтѝ твоегѡ̀,"},
            {"TYPE": "VERSE", "CU_NUM": "к҃", "TEXT": "Ꙗ҆́кѡ смири́лъ є҆сѝ на́съ на мѣ́стѣ ѡ҆ѕлобле́нїѧ, и҆ прикры́ ны сѣ́нь сме́ртнаѧ."},
            {"TYPE": "VERSE", "CU_NUM": "к҃а", "TEXT": "А҆́ще забы́хомъ и҆́мѧ бг҃а на́шегѡ, и҆ а҆́ще воздѣ́хомъ рꙋ́ки на́шѧ къ бо́гꙋ чꙋжде́мꙋ,"},
            {"TYPE": "VERSE", "CU_NUM": "к҃в", "TEXT": "Не бг҃ъ ли взы́щетъ си́хъ; то́й бо вѣ́сть та̑йнаѧ се́рдца."},
            {"TYPE": "VERSE", "CU_NUM": "к҃г", "TEXT": "Занѐ тебє̀ ра́ди ᲂу҆мерщвлѧ́емсѧ ве́сь де́нь, вмѣни́хомсѧ ꙗ҆́кѡ ѻ҆́вцы заколе́нїѧ."},
            {"TYPE": "VERSE", "CU_NUM": "к҃д", "TEXT": "Воста́ни, вскꙋ́ю спи́ши, гдⷭ҇и; воскрⷭ҇нѝ, и҆ не ѿри́ни до конца̀."},
            {"TYPE": "VERSE", "CU_NUM": "к҃є", "TEXT": "Вскꙋ́ю лицѐ твоѐ ѿвраща́еши; забыва́еши нищетꙋ̀ на́шꙋ и҆ ско́рбь на́шꙋ;"},
            {"TYPE": "VERSE", "CU_NUM": "к҃ѕ", "TEXT": "Ꙗ҆́кѡ смири́сѧ въ пе́рсть дꙋша̀ на́ша, прильпѐ землѝ ᲂу҆тро́ба на́ша."},
            {"TYPE": "VERSE", "CU_NUM": "к҃з", "TEXT": "Воскрⷭ҇нѝ, гдⷭ҇и, помозѝ на́мъ, и҆ и҆зба́ви на́съ и҆́мене ра́ди твоегѡ̀."},
            {"TYPE": "VERSE", "CU_NUM": "а҃", "TEXT": "Въ коне́цъ, ѡ҆ и҆змѣнѧ́емыхъ сынѡ́мъ коре́ѡвымъ въ ра́зꙋмъ, пѣ́снь ѡ҆"},
            {"TYPE": "HEADER", "PSALM_NUM": "м҃д", "CU_NUM": "", "TEXT": "возлю́бленнѣмъ,"},
            {"TYPE": "VERSE", "CU_NUM": "в҃", "TEXT": "Ѿры́гнꙋ се́рдце моѐ сло́во бла́го, глаго́лю а҆́зъ дѣла̀ моѧ̑ цр҃е́ви: ѧ҆зы́къ мо́й тро́сть кни́жника скоропи́сца."},
            {"TYPE": "VERSE", "CU_NUM": "г҃", "TEXT": "Красе́нъ добро́тою па́че сынѡ́въ человѣ́ческихъ, и҆злїѧ́сѧ бл҃года́ть во ᲂу҆стна́хъ твои́хъ: сегѡ̀ ра́ди бл҃гослови́ тѧ бг҃ъ во вѣ́къ."},
            {"TYPE": "VERSE", "CU_NUM": "д҃", "TEXT": "Препоѧ́ши ме́чь тво́й по бедрѣ̀ твое́й, си́льне,"},
            {"TYPE": "VERSE", "CU_NUM": "є҃", "TEXT": "Красото́ю твое́ю и҆ добро́тою твое́ю: и҆ налѧцы̀, и҆ ᲂу҆спѣва́й, и҆ црⷭ҇твꙋй и҆́стины ра́ди и҆ кро́тости и҆ пра́вды: и҆ наста́витъ тѧ̀ ди́внѡ десни́ца твоѧ̀."},
            {"TYPE": "VERSE", "CU_NUM": "ѕ҃", "TEXT": "Стрѣ́лы твоѧ̑ и҆з̾ѡщрє́ны, си́льне: лю́дїе под̾ тобо́ю падꙋ́тъ въ се́рдцы вра̑гъ цр҃е́выхъ."},
            {"TYPE": "VERSE", "CU_NUM": "з҃", "TEXT": "Прⷭ҇то́лъ тво́й, бж҃е, въ вѣ́къ вѣ́ка: же́злъ пра́вости же́злъ црⷭ҇твїѧ твоегѡ̀."},
            {"TYPE": "VERSE", "CU_NUM": "и҃", "TEXT": "Возлюби́лъ є҆сѝ пра́вдꙋ и҆ возненави́дѣлъ є҆сѝ беззако́нїе: сегѡ̀ ра́ди пома́за тѧ̀, бж҃е, бг҃ъ тво́й є҆ле́емъ ра́дости па́че прича̑стникъ твои́хъ."},
            {"TYPE": "VERSE", "CU_NUM": "ѳ҃", "TEXT": "Смѵ́рна и҆ ста́кти и҆ касі́а ѿ ри́зъ твои́хъ, ѿ тѧ́жестей слоно́выхъ #foootnote(\"ѿ хра́мѡвъ слоно́выхъ\"), и҆з̾ ни́хже возвесели́ша тѧ̀."},
            {"TYPE": "VERSE", "CU_NUM": "і҃", "TEXT": "Дщє́ри царе́й въ че́сти твое́й: предста̀ цари́ца ѡ҆деснꙋ́ю тебє̀, въ ри́захъ позлаще́нныхъ ѡ҆дѣ́ѧна преиспещре́на."},
            {"TYPE": "VERSE", "CU_NUM": "а҃і", "TEXT": "Слы́ши, дщѝ, и҆ ви́ждь, и҆ приклонѝ ᲂу҆́хо твоѐ, и҆ забꙋ́ди лю́ди твоѧ̑ и҆ до́мъ ѻ҆тца̀ твоегѡ̀:"},
            {"TYPE": "VERSE", "CU_NUM": "в҃і", "TEXT": "И҆ возжела́етъ цр҃ь добро́ты твоеѧ̀, занѐ то́й є҆́сть гдⷭ҇ь тво́й, и҆ поклони́шисѧ є҆мꙋ̀,"},
            {"TYPE": "VERSE", "CU_NUM": "г҃і", "TEXT": "И҆ дщѝ тѵ́рова съ да́ры: лицꙋ̀ твоемꙋ̀ помо́лѧтсѧ бога́тїи лю́дстїи."},
            {"TYPE": "VERSE", "CU_NUM": "д҃і", "TEXT": "Всѧ̀ сла́ва дще́ре цр҃е́вы внꙋ́трь: рѧ̑сны златы́ми ѡ҆дѣ́ѧна и҆ преиспещре́на."},
            {"TYPE": "VERSE", "CU_NUM": "є҃і", "TEXT": "Приведꙋ́тсѧ цр҃ю̀ дѣ̑вы в̾слѣ́дъ є҆ѧ̀, и҆́скрєннїѧ є҆ѧ̀ приведꙋ́тсѧ тебѣ̀:"},
            {"TYPE": "VERSE", "CU_NUM": "ѕ҃і", "TEXT": "Приведꙋ́тсѧ въ весе́лїи и҆ ра́дованїи, введꙋ́тсѧ въ хра́мъ цр҃е́въ."},
            {"TYPE": "VERSE", "CU_NUM": "з҃і", "TEXT": "Вмѣ́стѡ ѻ҆тє́цъ твои́хъ бы́ша сы́нове твоѝ: поста́виши ѧ҆̀ кнѧ̑зи по все́й землѝ."},
            {"TYPE": "VERSE", "CU_NUM": "и҃і", "TEXT": "Помѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ: сегѡ̀ ра́ди лю́дїе и҆сповѣ́дѧтсѧ тебѣ̀ въ вѣ́къ и҆ во вѣ́къ вѣ́ка."},
            {"TYPE": "HEADER", "PSALM_NUM": "м҃є", "CU_NUM": "а҃", "TEXT": "Въ коне́цъ, ѡ҆ сынѣ́хъ коре́овыхъ, ѡ҆ та́йныхъ, ѱало́мъ"},
            {"TYPE": "VERSE", "CU_NUM": "в҃", "TEXT": "Бг҃ъ на́мъ прибѣ́жище и҆ си́ла, помо́щникъ въ ско́рбехъ ѡ҆брѣ́тшихъ ны̀ ѕѣлѡ̀."},
            {"TYPE": "VERSE", "CU_NUM": "г҃", "TEXT": "Сегѡ̀ ра́ди не ᲂу҆бои́мсѧ, внегда̀ смꙋща́етсѧ землѧ̀, и҆ прелага́ютсѧ го́ры въ сердца̀ морска̑ѧ."},
            {"TYPE": "VERSE", "CU_NUM": "д҃", "TEXT": "Возшꙋмѣ́ша и҆ смѧто́шасѧ во́ды и҆́хъ, смѧто́шасѧ го́ры крѣ́постїю є҆гѡ̀."},
            {"TYPE": "VERSE", "CU_NUM": "є҃", "TEXT": "Рѣ̑чнаѧ ᲂу҆стремлє́нїѧ веселѧ́тъ гра́дъ бж҃їй: ѡ҆ст҃и́лъ є҆́сть селе́нїе своѐ вы́шнїй."},
            {"TYPE": "VERSE", "CU_NUM": "ѕ҃", "TEXT": "Бг҃ъ посредѣ̀ є҆гѡ̀, и҆ не подви́житсѧ: помо́жетъ є҆мꙋ̀ бг҃ъ ᲂу҆́трѡ заꙋ́тра."},
            {"TYPE": "VERSE", "CU_NUM": "з҃", "TEXT": "Смѧто́шасѧ ꙗ҆зы́цы, ᲂу҆клони́шасѧ ца̑рствїѧ: дадѐ гла́съ сво́й вы́шнїй, подви́жесѧ землѧ̀."},
            {"TYPE": "VERSE", "CU_NUM": "и҃", "TEXT": "Гдⷭ҇ь си́лъ съ на́ми, застꙋ́пникъ на́шъ бг҃ъ і҆а́кѡвль."},
            {"TYPE": "VERSE", "CU_NUM": "ѳ҃", "TEXT": "Прїиди́те и҆ ви́дите дѣла̀ бж҃їѧ, ꙗ҆̀же положѝ чꙋдеса̀ на землѝ:"},
            {"TYPE": "VERSE", "CU_NUM": "і҃", "TEXT": "Ѿе́млѧ бра̑ни до конє́цъ землѝ, лꙋ́къ сокрꙋши́тъ и҆ сло́митъ ѻ҆рꙋ́жїе, и҆ щиты̀ сожже́тъ ѻ҆гне́мъ."},
            {"TYPE": "VERSE", "CU_NUM": "а҃і", "TEXT": "Оу҆праздни́тесѧ и҆ разꙋмѣ́йте, ꙗ҆́кѡ а҆́зъ є҆́смь бг҃ъ: вознесꙋ́сѧ во ꙗ҆зы́цѣхъ, вознесꙋ́сѧ на землѝ."},
            {"TYPE": "VERSE", "CU_NUM": "в҃і", "TEXT": "Гдⷭ҇ь си́лъ съ на́ми, застꙋ́пникъ на́шъ бг҃ъ і҆а́кѡвль."}
        ]
    ],
    "T": [
        {"HLAS": 3, "TEXT": "Хвалꙋ̀ приношꙋ̀ тѝ гдⷭ҇и, прегрѣшє́нїѧ моѧ̑ всѧ̑ возвѣща́ю тѝ, бж҃е, ѡ҆брати́въ поми́лꙋй мѧ̀."}
    ],
    "T_S": {"TEXT": "Сп҃си́ мѧ бж҃е мо́й, ꙗ҆́коже и҆ногда̀ мытарѧ̀ сп҃слъ є҆сѝ: и҆ блꙋдни́цы сле́зъ не презрѣ́вый, и҆ моѐ воздыха́нїе прїимѝ сп҃се мо́й, и҆ сп҃си́ мѧ."},
    "T_N": {"TEXT": "Ра́бски ны́нѣ притека́ю къ покро́вꙋ твоемꙋ̀ пренепоро́чнаѧ, и҆зба́ви мѧ̀ бг҃ороди́тельнице, слїѧ́нїѧ страсте́й, ꙗ҆́кѡ безстра́стїѧ вино́внаго ро́ждшаѧ."},
    "M": {"TEXT": "Бл҃годари́мъ тѧ̀ гдⷭ҇и бж҃е на́шъ, ѡ҆ всѣ́хъ бл҃годѣѧ́нїихъ твои́хъ, ꙗ҆̀же ѿ пе́рвагѡ во́зраста до настоѧ́щагѡ, въ на́съ недосто́йныхъ бы́вшихъ, ѡ҆ и҆́хже вѣ́мы и҆ не вѣ́мы, ѡ҆ ꙗ҆вле́нныхъ и҆ неѧвле́нныхъ, ꙗ҆̀же дѣ́ломъ бы́вшихъ, и҆ сло́вомъ: возлюби́вый на́съ, ꙗ҆́коже и҆ є҆диноро́днаго твоего̀ сн҃а ѡ҆ на́съ да́ти и҆зво́ливый, сподо́би и҆ на́съ достѡ́йны бы́ти твоеѧ̀ любвѐ. да́ждь сло́вомъ твои́мъ мꙋ́дрость, и҆ стра́хомъ твои́мъ вдохнѝ крѣ́пость ѿ твоеѧ̀ си́лы, и҆ а҆́ще что̀ хотѧ́ще, и҆лѝ не хотѧ́ще согрѣши́хомъ, простѝ, и҆ не вмѣнѝ: и҆ сохранѝ дꙋ́шꙋ на́шꙋ ст҃ꙋ, и҆ предста́ви ю҆̀ твоемꙋ̀ прⷭ҇то́лꙋ со́вѣсть и҆мꙋ́щꙋ чи́стꙋ, и҆ коне́цъ досто́инъ чл҃вѣколю́бїѧ твоегѡ̀. и҆ помѧнѝ гдⷭ҇и, всѣ́хъ призыва́ющихъ и҆́мѧ твоѐ во и҆́стинѣ, помѧнѝ всѣ́хъ бл҃га и҆лѝ сопроти̑внаѧ на́мъ хотѧ́щихъ, вси́ бо человѣ́цы є҆смы̀, и҆ всꙋ́е всѧ́къ человѣ́къ. тѣ́мже мо́лимсѧ тебѣ̀ гдⷭ҇и: пода́ждь на́мъ твоегѡ̀ бл҃гоꙋтро́бїѧ ве́лїю млⷭ҇ть."}
}