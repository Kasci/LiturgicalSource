{
    "ANTIFONY": [
        [
            {"TYPE": "HEADER", "PSALM_NUM": "р҃ѳ", "CU_NUM": "", "TEXT": "Ѱало́мъ дв҃дꙋ,"},
            {"TYPE": "VERSE", "CU_NUM": "а҃", "TEXT": "Речѐ гдⷭ҇ь гдⷭ҇еви моемꙋ̀: сѣдѝ ѡ҆деснꙋ́ю менѐ, до́ндеже положꙋ̀ врагѝ твоѧ̑ подно́жїе но́гъ твои́хъ."},
            {"TYPE": "VERSE", "CU_NUM": "в҃", "TEXT": "Же́злъ си́лы по́слетъ тѝ гдⷭ҇ь ѿ сїѡ́на, и҆ гдⷭ҇ствꙋй посредѣ̀ врагѡ́въ твои́хъ."},
            {"TYPE": "VERSE", "CU_NUM": "г҃", "TEXT": "Съ тобо́ю нача́ло въ де́нь си́лы твоеѧ̀, во свѣ́тлостехъ ст҃ы́хъ твои́хъ: и҆з̾ чре́ва пре́жде денни́цы роди́хъ тѧ̀."},
            {"TYPE": "VERSE", "CU_NUM": "д҃", "TEXT": "Клѧ́тсѧ гдⷭ҇ь и҆ не раска́етсѧ: ты̀ і҆ере́й во вѣ́къ по чи́нꙋ мелхїседе́ковꙋ."},
            {"TYPE": "VERSE", "CU_NUM": "є҃", "TEXT": "Гдⷭ҇ь ѡ҆деснꙋ́ю тебє̀ сокрꙋши́лъ є҆́сть въ де́нь гнѣ́ва своегѡ̀ царѝ:"},
            {"TYPE": "VERSE", "CU_NUM": "ѕ҃", "TEXT": "Сꙋ́дитъ во ꙗ҆зы́цѣхъ, и҆спо́лнитъ падє́нїѧ, сокрꙋши́тъ главы̑ на землѝ мно́гихъ."},
            {"TYPE": "VERSE", "CU_NUM": "з҃", "TEXT": "Ѿ пото́ка на пꙋтѝ пїе́тъ: сегѡ̀ ра́ди вознесе́тъ главꙋ̀."},
            {"TYPE": "HEADER", "PSALM_NUM": "р҃і", "CU_NUM": "", "TEXT": "А҆ллилꙋ́їа,"},
            {"TYPE": "VERSE", "CU_NUM": "а҃", "TEXT": "И҆сповѣ́мсѧ тебѣ̀, гдⷭ҇и, всѣ́мъ се́рдцемъ мои́мъ въ совѣ́тѣ пра́выхъ и҆ со́нмѣ."},
            {"TYPE": "VERSE", "CU_NUM": "в҃", "TEXT": "Вє́лїѧ дѣла̀ гдⷭ҇нѧ, и҆зы̑скана во всѣ́хъ во́лѧхъ є҆гѡ̀:"},
            {"TYPE": "VERSE", "CU_NUM": "г҃", "TEXT": "И҆сповѣ́данїе и҆ великолѣ́пїе дѣ́ло є҆гѡ̀, и҆ пра́вда є҆гѡ̀ пребыва́етъ въ вѣ́къ вѣ́ка."},
            {"TYPE": "VERSE", "CU_NUM": "д҃", "TEXT": "Па́мѧть сотвори́лъ є҆́сть чꙋде́съ свои́хъ: млⷭ҇тивъ и҆ ще́дръ гдⷭ҇ь."},
            {"TYPE": "VERSE", "CU_NUM": "є҃", "TEXT": "Пи́щꙋ дадѐ боѧ́щымсѧ є҆гѡ̀: помѧне́тъ въ вѣ́къ завѣ́тъ сво́й."},
            {"TYPE": "VERSE", "CU_NUM": "ѕ҃", "TEXT": "Крѣ́пость дѣ́лъ свои́хъ возвѣстѝ лю́демъ свои̑мъ, да́ти и҆̀мъ достоѧ́нїе ꙗ҆зы̑къ."},
            {"TYPE": "VERSE", "CU_NUM": "з҃", "TEXT": "Дѣла̀ рꙋ́къ є҆гѡ̀ и҆́стина и҆ сꙋ́дъ, вѣ̑рны всѧ̑ за́пѡвѣди є҆гѡ̀,"},
            {"TYPE": "VERSE", "CU_NUM": "и҃", "TEXT": "Оу҆твержє́ны въ вѣ́къ вѣ́ка, сотворє́ны во и҆́стинѣ и҆ правотѣ̀."},
            {"TYPE": "VERSE", "CU_NUM": "ѳ҃", "TEXT": "И҆збавле́нїе посла̀ лю́демъ свои̑мъ: заповѣ́да въ вѣ́къ завѣ́тъ сво́й: ст҃о и҆ стра́шно и҆́мѧ є҆гѡ̀."},
            {"TYPE": "VERSE", "CU_NUM": "і҃", "TEXT": "Нача́ло премⷣрости стра́хъ гдⷭ҇ень, ра́зꙋмъ же бл҃гъ всѣ̑мъ творѧ́щымъ и҆̀: хвала̀ є҆гѡ̀ пребыва́етъ въ вѣ́къ вѣ́ка."},
            {"TYPE": "HEADER", "PSALM_NUM": "ра҃і", "CU_NUM": "", "TEXT": "А҆ллилꙋ́їа, ѱало́мъ,"},
            {"TYPE": "VERSE", "CU_NUM": "а҃", "TEXT": "Бл҃же́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀."},
            {"TYPE": "VERSE", "CU_NUM": "в҃", "TEXT": "Си́льно на землѝ бꙋ́детъ сѣ́мѧ є҆гѡ̀, ро́дъ пра́выхъ бл҃гослови́тсѧ:"},
            {"TYPE": "VERSE", "CU_NUM": "г҃", "TEXT": "Сла́ва и҆ бога́тство въ домꙋ̀ є҆гѡ̀, и҆ пра́вда є҆гѡ̀ пребыва́етъ въ вѣ́къ вѣ́ка."},
            {"TYPE": "VERSE", "CU_NUM": "д҃", "TEXT": "Возсїѧ̀ во тмѣ̀ свѣ́тъ пра̑вымъ: млⷭ҇тивъ и҆ ще́дръ и҆ првⷣнъ."},
            {"TYPE": "VERSE", "CU_NUM": "є҃", "TEXT": "Бл҃гъ мꙋ́жъ ще́дрѧ и҆ даѧ̀: ᲂу҆стро́итъ словеса̀ своѧ̑ на сꙋдѣ̀, ꙗ҆́кѡ въ вѣ́къ не подви́житсѧ."},
            {"TYPE": "VERSE", "CU_NUM": "ѕ҃", "TEXT": "Въ па́мѧть вѣ́чнꙋю бꙋ́детъ првⷣникъ."},
            {"TYPE": "VERSE", "CU_NUM": "з҃", "TEXT": "Ѿ слꙋ́ха ѕла̀ не ᲂу҆бои́тсѧ:"},
            {"TYPE": "VERSE", "CU_NUM": "и҃", "TEXT": "Гото́во се́рдце є҆гѡ̀ ᲂу҆пова́ти на гдⷭ҇а: ᲂу҆тверди́сѧ се́рдце є҆гѡ̀, не ᲂу҆бои́тсѧ, до́ндеже воззри́тъ на врагѝ своѧ̑."},
            {"TYPE": "VERSE", "CU_NUM": "ѳ҃", "TEXT": "Расточѝ, дадѐ ᲂу҆бѡ́гимъ: пра́вда є҆гѡ̀ пребыва́етъ во вѣ́къ вѣ́ка: ро́гъ є҆гѡ̀ вознесе́тсѧ въ сла́вѣ."},
            {"TYPE": "VERSE", "CU_NUM": "і҃", "TEXT": "Грѣ́шникъ ᲂу҆́зритъ и҆ прогнѣ́ваетсѧ зꙋбы̀ свои́ми поскреже́щетъ и҆ раста́етъ: жела́нїе грѣ́шника поги́бнетъ."}
        ],
        [
            {"TYPE": "HEADER", "PSALM_NUM": "рв҃і", "CU_NUM": "", "TEXT": "А҆ллилꙋ́їа,"},
            {"TYPE": "VERSE", "CU_NUM": "а҃", "TEXT": "Хвали́те, ѻ҆́троцы, гдⷭ҇а, хвали́те и҆́мѧ гдⷭ҇не."},
            {"TYPE": "VERSE", "CU_NUM": "в҃", "TEXT": "Бꙋ́ди и҆́мѧ гдⷭ҇не бл҃гослове́но ѿ ны́нѣ и҆ до вѣ́ка."},
            {"TYPE": "VERSE", "CU_NUM": "г҃", "TEXT": "Ѿ востѡ́къ со́лнца до за̑падъ хва́льно и҆́мѧ гдⷭ҇не."},
            {"TYPE": "VERSE", "CU_NUM": "д҃", "TEXT": "Высо́къ над̾ всѣ́ми ꙗ҆зы́ки гдⷭ҇ь: над̾ нб҃сы̀ сла́ва є҆гѡ̀."},
            {"TYPE": "VERSE", "CU_NUM": "є҃", "TEXT": "Кто̀ ꙗ҆́кѡ гдⷭ҇ь бг҃ъ на́шъ; на высо́кихъ живы́й,"},
            {"TYPE": "VERSE", "CU_NUM": "ѕ҃", "TEXT": "И҆ на смирє́нныѧ призира́ѧй на нб҃сѝ и҆ на землѝ:"},
            {"TYPE": "VERSE", "CU_NUM": "з҃", "TEXT": "Воздвиза́ѧй ѿ землѝ ни́ща, и҆ ѿ гно́ища возвыша́ѧй ᲂу҆бо́га:"},
            {"TYPE": "VERSE", "CU_NUM": "и҃", "TEXT": "Посади́ти є҆го̀ съ кнѧ̑зи, съ кнѧ̑зи люде́й свои́хъ:"},
            {"TYPE": "VERSE", "CU_NUM": "ѳ҃", "TEXT": "Вселѧ́ѧ непло́довь въ до́мъ, ма́терь ѡ҆ ча́дѣхъ веселѧ́щꙋсѧ."},
            {"TYPE": "HEADER", "PSALM_NUM": "рг҃і", "CU_NUM": "", "TEXT": "А҆ллилꙋ́їа,"},
            {"TYPE": "VERSE", "CU_NUM": "а҃", "TEXT": "Во и҆схо́дѣ і҆и҃левѣ ѿ є҆гѵ́пта, до́мꙋ і҆а́кѡвлѧ и҆з̾ люде́й ва̑рваръ,"},
            {"TYPE": "VERSE", "CU_NUM": "в҃", "TEXT": "Бы́сть і҆ꙋде́а ст҃ы́нѧ є҆гѡ̀, і҆и҃ль ѻ҆́бласть є҆гѡ̀."},
            {"TYPE": "VERSE", "CU_NUM": "г҃", "TEXT": "Мо́ре ви́дѣ и҆ побѣжѐ, і҆ѻрда́нъ возврати́сѧ вспѧ́ть:"},
            {"TYPE": "VERSE", "CU_NUM": "д҃", "TEXT": "Го́ры взыгра́шасѧ ꙗ҆́кѡ ѻ҆внѝ, и҆ хо́лми ꙗ҆́кѡ а҆́гнцы ѻ҆́вчїи."},
            {"TYPE": "VERSE", "CU_NUM": "є҃", "TEXT": "Что́ ти є҆́сть, мо́ре, ꙗ҆́кѡ побѣ́гло є҆сѝ, и҆ тебѣ̀, і҆ѻрда́не, ꙗ҆́кѡ возврати́лсѧ є҆сѝ вспѧ́ть:"},
            {"TYPE": "VERSE", "CU_NUM": "ѕ҃", "TEXT": "Го́ры, ꙗ҆́кѡ взыгра́стесѧ ꙗ҆́кѡ ѻ҆внѝ, и҆ хо́лми ꙗ҆́кѡ а҆́гнцы ѻ҆́вчїи."},
            {"TYPE": "VERSE", "CU_NUM": "з҃", "TEXT": "Ѿ лица̀ гдⷭ҇нѧ подви́жесѧ землѧ̀, ѿ лица̀ бг҃а і҆а́кѡвлѧ:"},
            {"TYPE": "VERSE", "CU_NUM": "и҃", "TEXT": "Ѡ҆бра́щшагѡ ка́мень во є҆зе́ра вѡдна́ѧ и҆ несѣко́мый во и҆сто́чники вѡдны́ѧ."},
            {"TYPE": "VERSE", "CU_NUM": "ѳ҃", "TEXT": "Не на́мъ, гдⷭ҇и, не на́мъ, но и҆́мени твоемꙋ̀ да́ждь сла́вꙋ ѡ҆ млⷭ҇ти твое́й и҆ и҆́стинѣ твое́й:"},
            {"TYPE": "VERSE", "CU_NUM": "і҃", "TEXT": "Да не когда̀ рекꙋ́тъ ꙗ҆зы́цы: гдѣ̀ є҆́сть бг҃ъ и҆́хъ;"},
            {"TYPE": "VERSE", "CU_NUM": "а҃і", "TEXT": "Бг҃ъ же на́шъ на нб҃сѝ и҆ на землѝ, всѧ̑ є҆ли̑ка восхотѣ̀, сотворѝ."},
            {"TYPE": "VERSE", "CU_NUM": "в҃і", "TEXT": "І҆́дѡли ꙗ҆зы̑къ сребро̀ и҆ зла́то, дѣла̀ рꙋ́къ человѣ́ческихъ:"},
            {"TYPE": "VERSE", "CU_NUM": "г҃і", "TEXT": "Оу҆ста̀ и҆́мꙋтъ, и҆ не возглаго́лютъ: ѻ҆́чи и҆́мꙋтъ, и҆ не ᲂу҆́зрѧтъ:"},
            {"TYPE": "VERSE", "CU_NUM": "д҃і", "TEXT": "Оу҆́ши и҆́мꙋтъ, и҆ не ᲂу҆слы́шатъ: нѡ́здри и҆́мꙋтъ, и҆ не ѡ҆бонѧ́ютъ:"},
            {"TYPE": "VERSE", "CU_NUM": "є҃і", "TEXT": "Рꙋ́цѣ и҆́мꙋтъ, и҆ не ѡ҆сѧ́жꙋтъ: но́зѣ и҆́мꙋтъ, и҆ не по́йдꙋтъ: не возгласѧ́тъ горта́немъ свои́мъ."},
            {"TYPE": "VERSE", "CU_NUM": "ѕ҃і", "TEXT": "Подо́бни и҆̀мъ да бꙋ́дꙋтъ творѧ́щїи ѧ҆̀ и҆ всѝ надѣ́ющїисѧ на нѧ̀."},
            {"TYPE": "VERSE", "CU_NUM": "з҃і", "TEXT": "До́мъ і҆и҃левъ ᲂу҆пова̀ на гдⷭ҇а: помо́щникъ и҆ защи́титель и҆̀мъ є҆́сть."},
            {"TYPE": "VERSE", "CU_NUM": "и҃і", "TEXT": "До́мъ а҆арѡ́нь ᲂу҆пова̀ на гдⷭ҇а: помо́щникъ и҆ защи́титель и҆̀мъ є҆́сть."},
            {"TYPE": "VERSE", "CU_NUM": "ѳ҃і", "TEXT": "Боѧ́щїисѧ гдⷭ҇а ᲂу҆пова́ша на гдⷭ҇а: помо́щникъ и҆ защи́титель и҆̀мъ є҆́сть."},
            {"TYPE": "VERSE", "CU_NUM": "к҃", "TEXT": "Гдⷭ҇ь помѧнꙋ́въ ны̀ бл҃гослови́лъ є҆́сть на́съ: бл҃гослови́лъ є҆́сть до́мъ і҆и҃левъ, бл҃гослови́лъ є҆́сть до́мъ а҆арѡ́нь,"},
            {"TYPE": "VERSE", "CU_NUM": "к҃а", "TEXT": "Бл҃гослови́лъ є҆́сть боѧ́щыѧсѧ гдⷭ҇а, ма̑лыѧ съ вели́кими."},
            {"TYPE": "VERSE", "CU_NUM": "к҃в", "TEXT": "Да приложи́тъ гдⷭ҇ь на вы̀, на вы̀ и҆ на сы́ны ва́шѧ:"},
            {"TYPE": "VERSE", "CU_NUM": "к҃г", "TEXT": "Бл҃гослове́ни вы̀ гдⷭ҇еви, сотво́ршемꙋ нб҃о и҆ зе́млю."},
            {"TYPE": "VERSE", "CU_NUM": "к҃д", "TEXT": "Нб҃о нб҃сѐ гдⷭ҇еви, зе́млю же дадѐ сыновѡ́мъ человѣ́чєскимъ."},
            {"TYPE": "VERSE", "CU_NUM": "к҃є", "TEXT": "Не ме́ртвїи восхва́лѧтъ тѧ̀, гдⷭ҇и, нижѐ всѝ низходѧ́щїи во а҆́дъ:"},
            {"TYPE": "VERSE", "CU_NUM": "к҃ѕ", "TEXT": "Но мы̀ живі́и бл҃гослови́мъ гдⷭ҇а ѿ ны́нѣ и҆ до вѣ́ка."},
            {"TYPE": "HEADER", "PSALM_NUM": "рд҃і", "CU_NUM": "", "TEXT": "А҆ллилꙋ́їа,"},
            {"TYPE": "VERSE", "CU_NUM": "а҃", "TEXT": "Возлюби́хъ, ꙗ҆́кѡ ᲂу҆слы́шитъ гдⷭ҇ь гла́съ моле́нїѧ моегѡ̀,"},
            {"TYPE": "VERSE", "CU_NUM": "в҃", "TEXT": "Ꙗ҆́кѡ приклонѝ ᲂу҆́хо своѐ мнѣ̀: и҆ во дни̑ моѧ̑ призовꙋ̀."},
            {"TYPE": "VERSE", "CU_NUM": "г҃", "TEXT": "Ѡ҆б̾ѧ́ша мѧ̀ болѣ̑зни смє́ртныѧ, бѣды̑ а҆́дѡвы ѡ҆брѣто́ша мѧ̀: ско́рбь и҆ болѣ́знь ѡ҆брѣто́хъ и҆ и҆́мѧ гдⷭ҇не призва́хъ:"},
            {"TYPE": "VERSE", "CU_NUM": "д҃", "TEXT": "Ѽ, гдⷭ҇и, и҆зба́ви дꙋ́шꙋ мою̀: млⷭ҇тивъ гдⷭ҇ь и҆ првⷣнъ, и҆ бг҃ъ на́шъ ми́лꙋетъ."},
            {"TYPE": "VERSE", "CU_NUM": "є҃", "TEXT": "Хранѧ́й младе́нцы гдⷭ҇ь: смири́хсѧ, и҆ сп҃се́ мѧ."},
            {"TYPE": "VERSE", "CU_NUM": "ѕ҃", "TEXT": "Ѡ҆брати́сѧ, дꙋшѐ моѧ̀, въ поко́й тво́й, ꙗ҆́кѡ гдⷭ҇ь бл҃годѣ́йствова тѧ̀:"},
            {"TYPE": "VERSE", "CU_NUM": "з҃", "TEXT": "Ꙗ҆́кѡ и҆з̾ѧ́тъ дꙋ́шꙋ мою̀ ѿ сме́рти, ѻ҆́чи моѝ ѿ сле́зъ и҆ но́зѣ моѝ ѿ поползнове́нїѧ."},
            {"TYPE": "VERSE", "CU_NUM": "и҃", "TEXT": "Бл҃гоꙋгождꙋ̀ пред̾ гдⷭ҇емъ во странѣ̀ живы́хъ."}
        ],
        [
            {"TYPE": "HEADER", "PSALM_NUM": "рє҃і", "CU_NUM": "", "TEXT": "А҆ллилꙋ́їа,"},
            {"TYPE": "VERSE", "CU_NUM": "а҃", "TEXT": "Вѣ́ровахъ, тѣ́мже возглаго́лахъ: а҆́зъ же смири́хсѧ ѕѣлѡ̀."},
            {"TYPE": "VERSE", "CU_NUM": "в҃", "TEXT": "А҆́зъ же рѣ́хъ во и҆зстꙋпле́нїи мое́мъ: всѧ́къ человѣ́къ ло́жъ."},
            {"TYPE": "VERSE", "CU_NUM": "г҃", "TEXT": "Что̀ возда́мъ гдⷭ҇еви ѡ҆ всѣ́хъ, ꙗ҆̀же воздаде́ ми;"},
            {"TYPE": "VERSE", "CU_NUM": "д҃", "TEXT": "Ча́шꙋ сп҃се́нїѧ прїимꙋ̀ и҆ и҆́мѧ гдⷭ҇не призовꙋ̀:"},
            {"TYPE": "VERSE", "CU_NUM": "є҃", "TEXT": "Моли̑твы моѧ̑ гдⷭ҇еви возда́мъ пред̾ всѣ́ми людьмѝ є҆гѡ̀."},
            {"TYPE": "VERSE", "CU_NUM": "ѕ҃", "TEXT": "Чтⷭ҇на̀ пред̾ гдⷭ҇емъ сме́рть прпⷣбныхъ є҆гѡ̀."},
            {"TYPE": "VERSE", "CU_NUM": "з҃", "TEXT": "Ѽ, гдⷭ҇и, а҆́зъ ра́бъ тво́й, а҆́зъ ра́бъ тво́й и҆ сы́нъ рабы́ни твоеѧ̀: растерза́лъ є҆сѝ ᲂу҆́зы моѧ̑."},
            {"TYPE": "VERSE", "CU_NUM": "и҃", "TEXT": "Тебѣ̀ пожрꙋ̀ же́ртвꙋ хвалы̀, и҆ во и҆́мѧ гдⷭ҇не призовꙋ̀."},
            {"TYPE": "VERSE", "CU_NUM": "ѳ҃", "TEXT": "Моли̑твы моѧ̑ гдⷭ҇еви возда́мъ пред̾ всѣ́ми людьмѝ є҆гѡ̀,"},
            {"TYPE": "VERSE", "CU_NUM": "і҃", "TEXT": "Во дво́рѣхъ до́мꙋ гдⷭ҇нѧ, посредѣ̀ тебє̀, і҆ерⷭ҇ли́ме."},
            {"TYPE": "HEADER", "PSALM_NUM": "рѕ҃і", "CU_NUM": "", "TEXT": "А҆ллилꙋ́їа,"},
            {"TYPE": "VERSE", "CU_NUM": "а҃", "TEXT": "Хвали́те гдⷭ҇а, всѝ ꙗ҆зы́цы, похвали́те є҆го̀, всѝ лю́дїе:"},
            {"TYPE": "VERSE", "CU_NUM": "в҃", "TEXT": "Ꙗ҆́кѡ ᲂу҆тверди́сѧ млⷭ҇ть є҆гѡ̀ на на́съ, и҆ и҆́стина гдⷭ҇нѧ пребыва́етъ во вѣ́къ."},
            {"TYPE": "HEADER", "PSALM_NUM": "рз҃і", "CU_NUM": "", "TEXT": "А҆ллилꙋ́їа,"},
            {"TYPE": "VERSE", "CU_NUM": "а҃", "TEXT": "И҆сповѣ́дайтесѧ гдⷭ҇еви, ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀."},
            {"TYPE": "VERSE", "CU_NUM": "в҃", "TEXT": "Да рече́тъ ᲂу҆́бѡ до́мъ і҆и҃левъ: ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀."},
            {"TYPE": "VERSE", "CU_NUM": "г҃", "TEXT": "Да рече́тъ ᲂу҆́бѡ до́мъ а҆арѡ́нь: ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀."},
            {"TYPE": "VERSE", "CU_NUM": "д҃", "TEXT": "Да рекꙋ́тъ ᲂу҆́бѡ всѝ боѧ́щїисѧ гдⷭ҇а: ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀."},
            {"TYPE": "VERSE", "CU_NUM": "є҃", "TEXT": "Ѿ ско́рби призва́хъ гдⷭ҇а, и҆ ᲂу҆слы́ша мѧ̀ въ простра́нство."},
            {"TYPE": "VERSE", "CU_NUM": "ѕ҃", "TEXT": "Гдⷭ҇ь мнѣ̀ помо́щникъ, и҆ не ᲂу҆бою́сѧ: что̀ сотвори́тъ мнѣ̀ человѣ́къ;"},
            {"TYPE": "VERSE", "CU_NUM": "з҃", "TEXT": "Гдⷭ҇ь мнѣ̀ помо́щникъ, и҆ а҆́зъ воззрю̀ на врагѝ моѧ̑."},
            {"TYPE": "VERSE", "CU_NUM": "и҃", "TEXT": "Бл҃го є҆́сть надѣ́ѧтисѧ на гдⷭ҇а, не́жели надѣ́ѧтисѧ на человѣ́ка:"},
            {"TYPE": "VERSE", "CU_NUM": "ѳ҃", "TEXT": "Бл҃го є҆́сть ᲂу҆пова́ти на гдⷭ҇а, не́жели ᲂу҆пова́ти на кнѧ̑зи."},
            {"TYPE": "VERSE", "CU_NUM": "і҃", "TEXT": "Всѝ ꙗ҆зы́цы ѡ҆быдо́ша мѧ̀, и҆ и҆́менемъ гдⷭ҇нимъ противлѧ́хсѧ и҆̀мъ:"},
            {"TYPE": "VERSE", "CU_NUM": "а҃і", "TEXT": "Ѡ҆быше́дше ѡ҆быдо́ша мѧ̀, и҆ и҆́менемъ гдⷭ҇нимъ противлѧ́хсѧ и҆̀мъ:"},
            {"TYPE": "VERSE", "CU_NUM": "в҃і", "TEXT": "Ѡ҆быдо́ша мѧ̀ ꙗ҆́кѡ пче́лы со́тъ, и҆ разгорѣ́шасѧ ꙗ҆́кѡ ѻ҆́гнь въ те́рнїи: и҆ и҆́менемъ гдⷭ҇нимъ противлѧ́хсѧ и҆̀мъ."},
            {"TYPE": "VERSE", "CU_NUM": "г҃і", "TEXT": "Ѿринове́нъ преврати́хсѧ па́сти, и҆ гдⷭ҇ь прїѧ́тъ мѧ̀."},
            {"TYPE": "VERSE", "CU_NUM": "д҃і", "TEXT": "Крѣ́пость моѧ̀ и҆ пѣ́нїе моѐ гдⷭ҇ь, и҆ бы́сть мѝ во сп҃се́нїе."},
            {"TYPE": "VERSE", "CU_NUM": "є҃і", "TEXT": "Гла́съ ра́дости и҆ сп҃се́нїѧ въ селе́нїихъ првⷣныхъ: десни́ца гдⷭ҇нѧ сотворѝ си́лꙋ."},
            {"TYPE": "VERSE", "CU_NUM": "ѕ҃і", "TEXT": "Десни́ца гдⷭ҇нѧ вознесе́ мѧ, десни́ца гдⷭ҇нѧ сотворѝ си́лꙋ."},
            {"TYPE": "VERSE", "CU_NUM": "з҃і", "TEXT": "Не ᲂу҆мрꙋ̀, но жи́въ бꙋ́дꙋ и҆ повѣ́мъ дѣла̀ гдⷭ҇нѧ."},
            {"TYPE": "VERSE", "CU_NUM": "и҃і", "TEXT": "Наказꙋ́ѧ наказа́ мѧ гдⷭ҇ь, сме́рти же не предаде́ мѧ."},
            {"TYPE": "VERSE", "CU_NUM": "ѳ҃і", "TEXT": "Ѿве́рзите мнѣ̀ врата̀ пра́вды: вше́дъ въ нѧ̀, и҆сповѣ́мсѧ гдⷭ҇еви."},
            {"TYPE": "VERSE", "CU_NUM": "к҃", "TEXT": "Сїѧ̑ врата̀ гдⷭ҇нѧ: првⷣнїи вни́дꙋтъ въ нѧ̀."},
            {"TYPE": "VERSE", "CU_NUM": "к҃а", "TEXT": "И҆сповѣ́мсѧ тебѣ̀, ꙗ҆́кѡ ᲂу҆слы́шалъ мѧ̀ є҆сѝ и҆ бы́лъ є҆сѝ мнѣ̀ во сп҃се́нїе."},
            {"TYPE": "VERSE", "CU_NUM": "к҃в", "TEXT": "Ка́мень, є҆го́же небрего́ша зи́ждꙋщїи, се́й бы́сть во главꙋ̀ ᲂу҆́гла:"},
            {"TYPE": "VERSE", "CU_NUM": "к҃г", "TEXT": "Ѿ гдⷭ҇а бы́сть се́й, и҆ є҆́сть ди́венъ во ѻ҆чесѣ́хъ на́шихъ."},
            {"TYPE": "VERSE", "CU_NUM": "к҃д", "TEXT": "Се́й де́нь, є҆го́же сотворѝ гдⷭ҇ь, возра́дꙋемсѧ и҆ возвесели́мсѧ въ ѻ҆́нь."},
            {"TYPE": "VERSE", "CU_NUM": "к҃є", "TEXT": "Ѽ, гдⷭ҇и, сп҃си́ же, ѽ, гдⷭ҇и, поспѣши́ же."},
            {"TYPE": "VERSE", "CU_NUM": "к҃ѕ", "TEXT": "Бл҃гослове́нъ грѧды́й во и҆́мѧ гдⷭ҇не: бл҃гослови́хомъ вы̀ и҆з̾ до́мꙋ гдⷭ҇нѧ."},
            {"TYPE": "VERSE", "CU_NUM": "к҃з", "TEXT": "Бг҃ъ гдⷭ҇ь, и҆ ꙗ҆ви́сѧ на́мъ: соста́вите пра́здникъ во ᲂу҆чаща́ющихъ до рѡ́гъ ѻ҆лтаре́выхъ."},
            {"TYPE": "VERSE", "CU_NUM": "к҃и", "TEXT": "Бг҃ъ мо́й є҆сѝ ты̀, и҆ и҆сповѣ́мсѧ тебѣ̀: бг҃ъ мо́й є҆сѝ ты̀, и҆ вознесꙋ́ тѧ: и҆сповѣ́мсѧ тебѣ̀, ꙗ҆́кѡ ᲂу҆слы́шалъ мѧ̀ є҆сѝ и҆ бы́лъ є҆сѝ мнѣ̀ во сп҃се́нїе."},
            {"TYPE": "VERSE", "CU_NUM": "к҃ѳ", "TEXT": "И҆сповѣ́дайтесѧ гдⷭ҇еви, ꙗ҆́кѡ бл҃гъ, ꙗ҆́кѡ въ вѣ́къ млⷭ҇ть є҆гѡ̀."} 
        ]
    ],
    "T": [
        {"HLAS": 1, "TEXT": "И҆́нъ мі́ръ тебѐ дꙋшѐ ѡ҆жида́етъ, и҆ сꙋдїѧ̀ хо́щетъ твоѧ̑ ѡ҆бличи́ти та̑йнаѧ и҆ лю̑таѧ. не пребꙋ́ди ᲂу҆́бѡ въ здѣ́шнихъ, но предварѝ вопїю́щи сꙋдїѝ: бж҃е, ѡ҆чи́сти мѧ̀, и҆ сп҃си́ мѧ."}
    ],
    "T_S": {"TEXT": "Ꙗ҆́кѡ прегрѣше́ньми мно́гими, и҆ ꙗ҆́звами безмѣ́рными ѡ҆блежи́мь є҆́смь сп҃се, согрѣша́ѧй молю̀ твоѐ бл҃гоꙋтро́бїе хрⷭ҇тѐ: врачꙋ̀ недꙋ́гꙋющихъ посѣтѝ, и҆ и҆сцѣлѝ, и҆ сп҃си́ мѧ."},
    "T_N": {"TEXT": "Дꙋшѐ моѧ̀, что̀ неради́вѡ живе́ши лѣнѧ́щисѧ; что̀ не пече́шисѧ ѡ҆ ѕлы́хъ, и҆̀хже содѣ́ѧла є҆сѝ въ житїѝ; потщи́сѧ и҆спра́витисѧ, пре́жде да́же две́рь не заключи́тъ тебѣ̀ гдⷭ҇ь. бцⷣѣ притецы̀, припадѝ и҆ возопі́й: ᲂу҆пова́нїе ненадѣ́емыхъ, сп҃си́ мѧ, мно́гѡ къ тебѣ̀ прегрѣши́вша, влⷣчце пречⷭ҇таѧ."},
    "M": {"TEXT": "Гдⷭ҇и ст҃ы́й въ вы́шнихъ живы́й, и҆ всеви́дѧщимъ твои́мъ ѻ҆́комъ призира́ѧй на всю̀ тва́рь, тебѣ̀ приклонѧ́емъ вы́ю дꙋшѝ и҆ тѣлесѐ, и҆ тебѣ̀ мо́лимсѧ ст҃ы́й ст҃ы́хъ: прострѝ рꙋ́кꙋ твою̀ неви́димꙋю ѿ ст҃а́гѡ жили́ща твоегѡ̀, и҆ бл҃гословѝ всѧ̑ ны̀, и҆ простѝ на́мъ всѧ́кое согрѣше́нїе, во́льное же и҆ нево́льное, сло́вомъ, и҆лѝ дѣ́ломъ. да́рꙋй на́мъ гдⷭ҇и ᲂу҆миле́нїе, да́рꙋй сле́зы дꙋхѡ́вныѧ ѿ дꙋшѝ, во ѡ҆чище́нїе мно́гихъ на́шихъ грѣхѡ́въ: да́рꙋй ве́лїю твою̀ млⷭ҇ть на мі́ръ тво́й, и҆ на ны̀ недостѡ́йныѧ рабы̑ твоѧ̑: ꙗ҆́кѡ бл҃гослове́нно и҆ препросла́вленно є҆́сть и҆́мѧ твоѐ, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь."}
}