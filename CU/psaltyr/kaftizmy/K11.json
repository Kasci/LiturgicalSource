{
    "ANTIFONY": [
        [
            {"TYPE": "HEADER", "PSALM_NUM": "ѻ҃з", "CU_NUM": "", "TEXT": "Ра́зꙋма а҆са́фꙋ,"},
            {"TYPE": "VERSE", "CU_NUM": "а҃", "TEXT": "Внемли́те, лю́дїе моѝ, зако́нꙋ моемꙋ̀, приклони́те ᲂу҆́хо ва́ше во глаго́лы ᲂу҆́стъ мои́хъ."},
            {"TYPE": "VERSE", "CU_NUM": "в҃", "TEXT": "Ѿве́рзꙋ въ при́тчахъ ᲂу҆ста̀ моѧ̑, провѣща́ю гана̑нїѧ и҆спе́рва."},
            {"TYPE": "VERSE", "CU_NUM": "г҃", "TEXT": "Є҆ли̑ка слы́шахомъ и҆ позна́хомъ ѧ҆̀, и҆ ѻ҆тцы̀ на́ши повѣ́даша на́мъ:"},
            {"TYPE": "VERSE", "CU_NUM": "д҃", "TEXT": "Не ᲂу҆таи́шасѧ ѿ ча̑дъ и҆́хъ въ ро́дъ и҆́нъ, возвѣща́юще хвалы̑ гдⷭ҇ни, и҆ си̑лы є҆гѡ̀ и҆ чꙋдеса̀ є҆гѡ̀, ꙗ҆̀же сотворѝ."},
            {"TYPE": "VERSE", "CU_NUM": "є҃", "TEXT": "И҆ воздви́же свидѣ́нїе во і҆а́кѡвѣ, и҆ зако́нъ положѝ во і҆и҃ли, є҆ли̑ка заповѣ́да ѻ҆тцє́мъ на́шымъ сказа́ти ѧ҆̀ сыновѡ́мъ свои̑мъ,"},
            {"TYPE": "VERSE", "CU_NUM": "ѕ҃", "TEXT": "Ꙗ҆́кѡ да позна́етъ ро́дъ и҆́нъ, сы́нове родѧ́щїисѧ, и҆ воста́нꙋтъ и҆ повѣ́дѧтъ ѧ҆̀ сыновѡ́мъ свои̑мъ:"},
            {"TYPE": "VERSE", "CU_NUM": "з҃", "TEXT": "Да положа́тъ на бг҃а ᲂу҆пова́нїе своѐ, и҆ не забꙋ́дꙋтъ дѣ́лъ бж҃їихъ, и҆ за́пѡвѣди є҆гѡ̀ взы́щꙋтъ:"},
            {"TYPE": "VERSE", "CU_NUM": "и҃", "TEXT": "Да не бꙋ́дꙋтъ ꙗ҆́коже ѻ҆тцы̀ и҆́хъ, ро́дъ стропти́въ и҆ преѡгорчева́ѧй, ро́дъ и҆́же не и҆спра́ви се́рдца своегѡ̀ и҆ не ᲂу҆вѣ́ри съ бг҃омъ дꙋ́ха своегѡ̀."},
            {"TYPE": "VERSE", "CU_NUM": "ѳ҃", "TEXT": "Сы́нове є҆фрє́мли налѧца́юще и҆ стрѣлѧ́юще лꙋ́ки возврати́шасѧ въ де́нь бра́ни:"},
            {"TYPE": "VERSE", "CU_NUM": "і҃", "TEXT": "Не сохрани́ша завѣ́та бж҃їѧ, и҆ въ зако́нѣ є҆гѡ̀ не восхотѣ́ша ходи́ти."},
            {"TYPE": "VERSE", "CU_NUM": "а҃і", "TEXT": "И҆ забы́ша бл҃годѣѧ̑нїѧ є҆гѡ̀ и҆ чꙋдеса̀ є҆гѡ̀, ꙗ҆̀же показа̀ и҆̀мъ"},
            {"TYPE": "VERSE", "CU_NUM": "в҃і", "TEXT": "Пред̾ ѻ҆тцы̀ и҆́хъ, ꙗ҆̀же сотворѝ чꙋдеса̀ въ землѝ є҆гѵ́петстѣй, на по́ли танеѡ́сѣ:"},
            {"TYPE": "VERSE", "CU_NUM": "г҃і", "TEXT": "Разве́рзе мо́ре и҆ проведѐ и҆̀хъ: предста́ви во́ды ꙗ҆́кѡ мѣ́хъ,"},
            {"TYPE": "VERSE", "CU_NUM": "д҃і", "TEXT": "И҆ наста́ви ѧ҆̀ ѻ҆́блакомъ во днѝ и҆ всю̀ но́щь просвѣще́нїемъ ѻ҆гнѧ̀."},
            {"TYPE": "VERSE", "CU_NUM": "є҃і", "TEXT": "Разве́рзе ка́мень въ пꙋсты́ни и҆ напоѝ ѧ҆̀ ꙗ҆́кѡ въ бе́зднѣ мно́зѣ:"},
            {"TYPE": "VERSE", "CU_NUM": "ѕ҃і", "TEXT": "И҆ и҆зведѐ во́дꙋ и҆з̾ ка́мене и҆ низведѐ ꙗ҆́кѡ рѣ́ки во́ды."},
            {"TYPE": "VERSE", "CU_NUM": "з҃і", "TEXT": "И҆ приложи́ша є҆щѐ согрѣша́ти є҆мꙋ̀, преѡгорчи́ша вы́шнѧго въ безво́днѣй:"},
            {"TYPE": "VERSE", "CU_NUM": "и҃і", "TEXT": "И҆ и҆скꙋси́ша бг҃а въ сердца́хъ свои́хъ, воспроси́ти бра̑шна дꙋша́мъ свои̑мъ."},
            {"TYPE": "VERSE", "CU_NUM": "ѳ҃і", "TEXT": "И҆ клевета́ша на бг҃а и҆ рѣ́ша: є҆да̀ возмо́жетъ бг҃ъ ᲂу҆гото́вати трапе́зꙋ въ пꙋсты́ни;"},
            {"TYPE": "VERSE", "CU_NUM": "к҃", "TEXT": "Поне́же поразѝ ка́мень, и҆ потеко́ша во́ды, и҆ пото́цы наводни́шасѧ: є҆да̀ и҆ хлѣ́бъ мо́жетъ да́ти; и҆лѝ ᲂу҆гото́вати трапе́зꙋ лю́демъ свои̑мъ;"},
            {"TYPE": "VERSE", "CU_NUM": "к҃а", "TEXT": "Сегѡ̀ ра́ди слы́ша гдⷭ҇ь и҆ презрѣ̀, и҆ ѻ҆́гнь возгорѣ́сѧ во і҆а́кѡвѣ, и҆ гнѣ́въ взы́де на і҆и҃лѧ:"},
            {"TYPE": "VERSE", "CU_NUM": "к҃в", "TEXT": "Ꙗ҆́кѡ не вѣ́роваша бг҃ови, нижѐ ᲂу҆пова́ша на сп҃се́нїе є҆гѡ̀."},
            {"TYPE": "VERSE", "CU_NUM": "к҃г", "TEXT": "И҆ заповѣ́да ѻ҆блакѡ́мъ свы́ше, и҆ двє́ри небесѐ ѿве́рзе:"},
            {"TYPE": "VERSE", "CU_NUM": "к҃д", "TEXT": "И҆ ѡ҆дождѝ и҆̀мъ ма́ннꙋ ꙗ҆́сти, и҆ хлѣ́бъ небе́сный дадѐ и҆̀мъ."},
            {"TYPE": "VERSE", "CU_NUM": "к҃є", "TEXT": "Хлѣ́бъ а҆́гг҃льскїй ꙗ҆дѐ человѣ́къ: бра́шно посла̀ и҆̀мъ до сы́тости."},
            {"TYPE": "VERSE", "CU_NUM": "к҃ѕ", "TEXT": "Воздви́же ю҆́гъ съ небесѐ, и҆ наведѐ си́лою свое́ю лі́ва:"},
            {"TYPE": "VERSE", "CU_NUM": "к҃з", "TEXT": "И҆ ѡ҆дождѝ на нѧ̀ ꙗ҆́кѡ пра́хъ плѡ́ти, и҆ ꙗ҆́кѡ песо́къ морскі́й пти̑цы перна̑ты."},
            {"TYPE": "VERSE", "CU_NUM": "к҃и", "TEXT": "И҆ нападо́ша посредѣ̀ ста́на и҆́хъ, ѡ҆́крестъ жили́щъ и҆́хъ."},
            {"TYPE": "VERSE", "CU_NUM": "к҃ѳ", "TEXT": "И҆ ꙗ҆до́ша и҆ насы́тишасѧ ѕѣлѡ̀, и҆ жела́нїе и҆́хъ пренесѐ и҆̀мъ."},
            {"TYPE": "VERSE", "CU_NUM": "л҃", "TEXT": "Не лиши́шасѧ ѿ жела́нїѧ своегѡ̀: є҆щѐ бра́шнꙋ сꙋ́щꙋ во ᲂу҆стѣ́хъ и҆́хъ,"},
            {"TYPE": "VERSE", "CU_NUM": "л҃а", "TEXT": "И҆ гнѣ́въ бж҃їй взы́де на нѧ̀, и҆ ᲂу҆бѝ мнѡ́жайшаѧ и҆́хъ, и҆ и҆збра̑ннымъ і҆и҃лєвымъ запѧ́тъ."},
            {"TYPE": "VERSE", "CU_NUM": "л҃в", "TEXT": "Во всѣ́хъ си́хъ согрѣши́ша є҆щѐ и҆ не вѣ́роваша чꙋдесє́мъ є҆гѡ̀:"},
            {"TYPE": "VERSE", "CU_NUM": "л҃г", "TEXT": "И҆ и҆счезо́ша въ сꙋетѣ̀ дні́е и҆́хъ, и҆ лѣ̑та и҆́хъ со тща́нїемъ."},
            {"TYPE": "VERSE", "CU_NUM": "л҃д", "TEXT": "Є҆гда̀ ᲂу҆бива́ше ѧ҆̀, тогда̀ взыска́хꙋ є҆го̀ и҆ ѡ҆браща́хꙋсѧ и҆ ᲂу҆́треневахꙋ къ бг҃ꙋ:"},
            {"TYPE": "VERSE", "CU_NUM": "л҃є", "TEXT": "И҆ помѧнꙋ́ша, ꙗ҆́кѡ бг҃ъ помо́щникъ и҆̀мъ є҆́сть, и҆ бг҃ъ вы́шнїй и҆зба́витель и҆̀мъ є҆́сть:"},
            {"TYPE": "VERSE", "CU_NUM": "л҃ѕ", "TEXT": "И҆ возлюби́ша є҆го̀ ᲂу҆сты̑ свои́ми, и҆ ѧ҆зы́комъ свои́мъ солга́ша є҆мꙋ̀:"},
            {"TYPE": "VERSE", "CU_NUM": "л҃з", "TEXT": "Се́рдце же и҆́хъ не бѣ̀ пра́во съ ни́мъ, нижѐ ᲂу҆вѣ́ришасѧ въ завѣ́тѣ є҆гѡ̀."},
            {"TYPE": "VERSE", "CU_NUM": "л҃и", "TEXT": "То́й же є҆́сть ще́дръ, и҆ ѡ҆чи́ститъ грѣхѝ и҆́хъ, и҆ не растли́тъ: и҆ ᲂу҆мно́житъ ѿврати́ти ꙗ҆́рость свою̀, и҆ не разжже́тъ всегѡ̀ гнѣ́ва своегѡ̀."},
            {"TYPE": "VERSE", "CU_NUM": "л҃ѳ", "TEXT": "И҆ помѧнꙋ̀, ꙗ҆́кѡ пло́ть сꙋ́ть, дꙋ́хъ ходѧ́й и҆ не ѡ҆браща́ѧйсѧ:"},
            {"TYPE": "VERSE", "CU_NUM": "м҃", "TEXT": "Колькра́ты преѡгорчи́ша є҆го̀ въ пꙋсты́ни, прогнѣ́ваша є҆го̀ въ землѝ безво́днѣй;"},
            {"TYPE": "VERSE", "CU_NUM": "м҃а", "TEXT": "И҆ ѡ҆брати́шасѧ, и҆ и҆скꙋси́ша бг҃а, и҆ ст҃а́го і҆и҃лева раздражи́ша:"},
            {"TYPE": "VERSE", "CU_NUM": "м҃в", "TEXT": "И҆ не помѧнꙋ́ша рꙋкѝ є҆гѡ̀ въ де́нь, во́ньже и҆зба́ви ѧ҆̀ и҆з̾ рꙋкѝ ѡ҆скорблѧ́ющагѡ:"},
            {"TYPE": "VERSE", "CU_NUM": "м҃г", "TEXT": "Ꙗ҆́коже положѝ во є҆гѵ́птѣ зна́мєнїѧ своѧ̑, и҆ чꙋдеса̀ своѧ̑ на по́ли танеѡ́сѣ:"},
            {"TYPE": "VERSE", "CU_NUM": "м҃д", "TEXT": "И҆ преложѝ въ кро́вь рѣ́ки и҆́хъ и҆ и҆сто́чники и҆́хъ, ꙗ҆́кѡ да не пїю́тъ."},
            {"TYPE": "VERSE", "CU_NUM": "м҃є", "TEXT": "Посла̀ на нѧ̀ пє́сїѧ мꙋ̑хи, и҆ поѧдо́ша ѧ҆̀, и҆ жа̑бы, и҆ растлѝ ѧ҆̀:"},
            {"TYPE": "VERSE", "CU_NUM": "м҃ѕ", "TEXT": "И҆ дадѐ ржѣ̀ плоды̀ и҆́хъ, и҆ трꙋды̀ и҆́хъ прꙋгѡ́мъ."},
            {"TYPE": "VERSE", "CU_NUM": "м҃з", "TEXT": "Оу҆бѝ гра́домъ вїногра́ды и҆́хъ и҆ черни́чїе и҆́хъ сла́ною:"},
            {"TYPE": "VERSE", "CU_NUM": "м҃и", "TEXT": "И҆ предадѐ гра́дꙋ скоты̀ и҆́хъ, и҆ и҆мѣ́нїе и҆́хъ ѻ҆гню̀."},
            {"TYPE": "VERSE", "CU_NUM": "м҃ѳ", "TEXT": "Посла̀ на нѧ̀ гнѣ́въ ꙗ҆́рости своеѧ̀, ꙗ҆́рость и҆ гнѣ́въ и҆ ско́рбь, посла́нїе а҆́ггєлы лю́тыми."},
            {"TYPE": "VERSE", "CU_NUM": "н҃", "TEXT": "Пꙋтесотворѝ стезю̀ гнѣ́вꙋ своемꙋ̀, и҆ не пощадѣ̀ ѿ сме́рти дꙋ́шъ и҆́хъ, и҆ скоты̀ и҆́хъ въ сме́рти заключѝ:"},
            {"TYPE": "VERSE", "CU_NUM": "н҃а", "TEXT": "И҆ поразѝ всѧ́кое перворо́дное въ землѝ є҆гѵ́петстѣй, нача́токъ всѧ́кагѡ трꙋда̀ и҆́хъ въ селе́нїихъ ха́мовыхъ."},
            {"TYPE": "VERSE", "CU_NUM": "н҃в", "TEXT": "И҆ воздви́же ꙗ҆́кѡ ѻ҆́вцы лю́ди своѧ̑, и҆ возведѐ ѧ҆̀ ꙗ҆́кѡ ста́до въ пꙋсты́ни:"},
            {"TYPE": "VERSE", "CU_NUM": "н҃г", "TEXT": "И҆ наста́ви ѧ҆̀ на ᲂу҆пова́нїе, и҆ не ᲂу҆боѧ́шасѧ: и҆ врагѝ и҆́хъ покры̀ мо́ре."},
            {"TYPE": "VERSE", "CU_NUM": "н҃д", "TEXT": "И҆ введѐ ѧ҆̀ въ го́рꙋ ст҃ы́ни своеѧ̀, го́рꙋ сїю̀, ю҆́же стѧжа̀ десни́ца є҆гѡ̀."},
            {"TYPE": "VERSE", "CU_NUM": "н҃є", "TEXT": "И҆ и҆згна̀ ѿ лица̀ и҆́хъ ꙗ҆зы́ки, и҆ по жре́бїю дадѐ и҆̀мъ (зе́млю) ᲂу҆́жемъ жребодаѧ́нїѧ, и҆ вселѝ въ селе́нїихъ и҆́хъ кѡлѣ́на і҆и҃лєва."},
            {"TYPE": "VERSE", "CU_NUM": "н҃ѕ", "TEXT": "И҆ и҆скꙋси́ша и҆ преѡгорчи́ша бг҃а вы́шнѧго, и҆ свидѣ́нїй є҆гѡ̀ не сохрани́ша:"},
            {"TYPE": "VERSE", "CU_NUM": "н҃з", "TEXT": "И҆ ѿврати́шасѧ и҆ ѿверго́шасѧ, ꙗ҆́коже и҆ ѻ҆тцы̀ и҆́хъ: преврати́шасѧ въ лꙋ́къ развраще́нъ:"},
            {"TYPE": "VERSE", "CU_NUM": "н҃и", "TEXT": "И҆ прогнѣ́ваша є҆го̀ въ хо́лмѣхъ свои́хъ, и҆ во и҆стꙋка́нныхъ свои́хъ раздражи́ша є҆го̀."},
            {"TYPE": "VERSE", "CU_NUM": "н҃ѳ", "TEXT": "Слы́ша бг҃ъ и҆ презрѣ̀, и҆ ᲂу҆ничижѝ ѕѣлѡ̀ і҆и҃лѧ:"},
            {"TYPE": "VERSE", "CU_NUM": "ѯ҃", "TEXT": "И҆ ѿри́нꙋ ски́нїю силѡ́мскꙋю, селе́нїе є҆́же #foootnote(\"селе́нїе своѐ, и҆дѣ́же\") всели́сѧ въ человѣ́цѣхъ:"},
            {"TYPE": "VERSE", "CU_NUM": "ѯ҃а", "TEXT": "И҆ предадѐ въ плѣ́нъ крѣ́пость и҆́хъ, и҆ добро́тꙋ и҆́хъ въ рꙋ́ки врагѡ́въ:"},
            {"TYPE": "VERSE", "CU_NUM": "ѯ҃в", "TEXT": "И҆ затворѝ во ѻ҆рꙋ́жїи лю́ди своѧ̑ и҆ достоѧ́нїе своѐ презрѣ̀."},
            {"TYPE": "VERSE", "CU_NUM": "ѯ҃г", "TEXT": "Ю҆́ношы и҆́хъ поѧдѐ ѻ҆́гнь, и҆ дѣ̑вы и҆́хъ не ѡ҆сѣ́тѡваны бы́ша:"},
            {"TYPE": "VERSE", "CU_NUM": "ѯ҃д", "TEXT": "Свѧще́нницы и҆́хъ мече́мъ падо́ша, и҆ вдови̑цы и҆́хъ не ѡ҆пла̑каны бꙋ́дꙋтъ."},
            {"TYPE": "VERSE", "CU_NUM": "ѯ҃є", "TEXT": "И҆ воста̀ ꙗ҆́кѡ спѧ̀ гдⷭ҇ь, ꙗ҆́кѡ си́ленъ и҆ шꙋ́менъ ѿ вїна̀:"},
            {"TYPE": "VERSE", "CU_NUM": "ѯ҃ѕ", "TEXT": "И҆ поразѝ врагѝ своѧ̑ вспѧ́ть, поноше́нїе вѣ́чное дадѐ и҆̀мъ:"},
            {"TYPE": "VERSE", "CU_NUM": "ѯ҃з", "TEXT": "И҆ ѿри́нꙋ селе́нїе і҆ѡ́сифово, и҆ колѣ́но є҆фре́мово не и҆збра̀:"},
            {"TYPE": "VERSE", "CU_NUM": "ѯ҃и", "TEXT": "И҆ и҆збра̀ колѣ́но і҆ꙋ́дово, го́рꙋ сїѡ́ню, ю҆́же возлюбѝ:"},
            {"TYPE": "VERSE", "CU_NUM": "ѯ҃ѳ", "TEXT": "И҆ созда̀ ꙗ҆́кѡ є҆диноро́га ст҃и́лище своѐ: на землѝ ѡ҆снова̀ и҆̀ въ вѣ́къ."},
            {"TYPE": "VERSE", "CU_NUM": "ѻ҃", "TEXT": "И҆ и҆збра̀ дв҃да раба̀ своего̀, и҆ воспрїѧ́тъ є҆го̀ ѿ ста́дъ ѻ҆́вчихъ:"},
            {"TYPE": "VERSE", "CU_NUM": "ѻ҃а", "TEXT": "Ѿ дои́лицъ поѧ́тъ є҆го̀, пастѝ і҆а́кѡва раба̀ своего̀, и҆ і҆и҃лѧ достоѧ́нїе своѐ."},
            {"TYPE": "VERSE", "CU_NUM": "ѻ҃в", "TEXT": "И҆ ᲂу҆пасѐ ѧ҆̀ въ неѕло́бїи се́рдца своегѡ̀, и҆ въ ра́зꙋмѣхъ рꙋкꙋ̀ своє́ю наста́вилъ ѧ҆̀ є҆́сть."}
        ],
        [
            {"TYPE": "HEADER", "PSALM_NUM": "ѻ҃и", "CU_NUM": "", "TEXT": "Ѱало́мъ а҆са́фꙋ,"},
            {"TYPE": "VERSE", "CU_NUM": "а҃", "TEXT": "Бж҃е, прїидо́ша ꙗ҆зы́цы въ достоѧ́нїе твоѐ, ѡ҆скверни́ша хра́мъ ст҃ы́й тво́й,"},
            {"TYPE": "VERSE", "CU_NUM": "в҃", "TEXT": "Положи́ша і҆ерⷭ҇ли́мъ ꙗ҆́кѡ ѻ҆во́щное храни́лище: положи́ша трꙋ̑пїѧ ра̑бъ твои́хъ бра́шно пти́цамъ небє́снымъ, плѡ́ти прпⷣбныхъ твои́хъ ѕвѣрє́мъ земны́мъ:"},
            {"TYPE": "VERSE", "CU_NUM": "г҃", "TEXT": "Пролїѧ́ша кро́вь и҆́хъ ꙗ҆́кѡ во́дꙋ ѡ҆́крестъ і҆ерⷭ҇ли́ма, и҆ не бѣ̀ погреба́ѧй."},
            {"TYPE": "VERSE", "CU_NUM": "д҃", "TEXT": "Бы́хомъ поноше́нїе сосѣ́дѡмъ на́шымъ, подражне́нїе и҆ порꙋга́нїе сꙋ́щымъ ѡ҆́крестъ на́съ."},
            {"TYPE": "VERSE", "CU_NUM": "є҃", "TEXT": "Доко́лѣ, гдⷭ҇и, прогнѣ́ваешисѧ до конца̀; разжже́тсѧ ꙗ҆́кѡ ѻ҆́гнь рве́нїе твоѐ;"},
            {"TYPE": "VERSE", "CU_NUM": "ѕ҃", "TEXT": "Проле́й гнѣ́въ тво́й на ꙗ҆зы́ки незна́ющыѧ тебє̀, и҆ на ца̑рствїѧ, ꙗ҆̀же и҆́мене твоегѡ̀ не призва́ша:"},
            {"TYPE": "VERSE", "CU_NUM": "з҃", "TEXT": "Ꙗ҆́кѡ поѧдо́ша і҆а́кѡва, и҆ мѣ́сто є҆гѡ̀ ѡ҆пꙋстоши́ша."},
            {"TYPE": "VERSE", "CU_NUM": "и҃", "TEXT": "Не помѧнѝ на́шихъ беззако́нїй пе́рвыхъ: ско́рѡ да предварѧ́тъ ны̀ щедрѡ́ты твоѧ̑, гдⷭ҇и, ꙗ҆́кѡ ѡ҆бнища́хомъ ѕѣлѡ̀."},
            {"TYPE": "VERSE", "CU_NUM": "ѳ҃", "TEXT": "Помозѝ на́мъ, бж҃е, сп҃си́телю на́шъ, сла́вы ра́ди и҆́мене твоегѡ̀: гдⷭ҇и, и҆зба́ви ны̀ и҆ ѡ҆чи́сти грѣхѝ на́шѧ и҆́мене ра́ди твоегѡ̀."},
            {"TYPE": "VERSE", "CU_NUM": "і҃", "TEXT": "Да не когда̀ рекꙋ́тъ ꙗ҆зы́цы: гдѣ̀ є҆́сть бг҃ъ и҆́хъ; и҆ да ᲂу҆вѣ́стсѧ во ꙗ҆зы́цѣхъ пред̾ ѻ҆чи́ма на́шима ѿмще́нїе кро́ве ра̑бъ твои́хъ пролиты́ѧ."},
            {"TYPE": "VERSE", "CU_NUM": "а҃і", "TEXT": "Да вни́детъ пред̾ тѧ̀ воздыха́нїе ѡ҆кова́нныхъ: по вели́чїю мы́шцы твоеѧ̀ снабдѝ сы́ны ᲂу҆мерщвле́нныхъ."},
            {"TYPE": "VERSE", "CU_NUM": "в҃і", "TEXT": "Возда́ждь сосѣ́дѡмъ на́шымъ седмери́цею въ нѣ́дро и҆́хъ поноше́нїе и҆́хъ, и҆́мже поноси́ша тѧ̀, гдⷭ҇и."},
            {"TYPE": "VERSE", "CU_NUM": "г҃і", "TEXT": "Мы́ же лю́дїе твоѝ и҆ ѻ҆́вцы па́жити твоеѧ̀ и҆сповѣ́мысѧ тебѣ̀, бж҃е, во вѣ́къ, въ ро́дъ и҆ ро́дъ возвѣсти́мъ хвалꙋ̀ твою̀."},
            {"TYPE": "HEADER", "PSALM_NUM": "ѻ҃ѳ", "CU_NUM": "а҃", "TEXT": "Въ коне́цъ, ѡ҆ и҆змѣ́ншихсѧ, свидѣ́нїе а҆са́фꙋ, ѱало́мъ"},
            {"TYPE": "VERSE", "CU_NUM": "в҃", "TEXT": "Пасы́й і҆и҃лѧ вонмѝ: наставлѧ́ѧй ꙗ҆́кѡ ѻ҆вча̀ і҆ѡ́сифа, сѣдѧ́й на херꙋві́мѣхъ, ꙗ҆ви́сѧ:"},
            {"TYPE": "VERSE", "CU_NUM": "г҃", "TEXT": "Пред̾ є҆фре́момъ и҆ венїамі́номъ и҆ манассі́емъ воздви́гни си́лꙋ твою̀, и҆ прїидѝ во є҆́же сп҃стѝ на́съ."},
            {"TYPE": "VERSE", "CU_NUM": "д҃", "TEXT": "Бж҃е, ѡ҆брати́ ны, и҆ просвѣтѝ лицѐ твоѐ, и҆ спасе́мсѧ."},
            {"TYPE": "VERSE", "CU_NUM": "є҃", "TEXT": "Гдⷭ҇и бж҃е си́лъ, доко́лѣ гнѣ́ваешисѧ на моли́твꙋ ра̑бъ твои́хъ;"},
            {"TYPE": "VERSE", "CU_NUM": "ѕ҃", "TEXT": "Напита́еши на́съ хлѣ́бомъ сле́знымъ, и҆ напои́ши на́съ слеза́ми въ мѣ́рꙋ."},
            {"TYPE": "VERSE", "CU_NUM": "з҃", "TEXT": "Положи́лъ є҆сѝ на́съ въ прерѣка́нїе сосѣ́дѡмъ на́шымъ, и҆ вразѝ на́ши подражни́ша ны̀."},
            {"TYPE": "VERSE", "CU_NUM": "и҃", "TEXT": "Гдⷭ҇и бж҃е си́лъ, ѡ҆брати́ ны, и҆ просвѣтѝ лицѐ твоѐ, и҆ спасе́мсѧ."},
            {"TYPE": "VERSE", "CU_NUM": "ѳ҃", "TEXT": "Вїногра́дъ и҆з̾ є҆гѵ́пта прене́слъ є҆сѝ: и҆згна́лъ є҆сѝ ꙗ҆зы́ки, и҆ насади́лъ є҆сѝ и҆̀:"},
            {"TYPE": "VERSE", "CU_NUM": "і҃", "TEXT": "Пꙋтесотвори́лъ є҆сѝ пред̾ ни́мъ, и҆ насади́лъ є҆сѝ корє́нїѧ є҆гѡ̀, и҆ и҆спо́лни зе́млю."},
            {"TYPE": "VERSE", "CU_NUM": "а҃і", "TEXT": "Покры̀ го́ры сѣ́нь є҆гѡ̀, и҆ вѣ̑твїѧ є҆гѡ̀ ке́дры бж҃їѧ:"},
            {"TYPE": "VERSE", "CU_NUM": "в҃і", "TEXT": "Прострѐ ро́зги є҆гѡ̀ #foootnote(\"своѧ̑\") до мо́рѧ, и҆ да́же до рѣ́къ ѻ҆́трасли є҆гѡ̀ #footnote(\"своѧ̑\")."},
            {"TYPE": "VERSE", "CU_NUM": "г҃і", "TEXT": "Вскꙋ́ю низложи́лъ є҆сѝ ѡ҆пло́тъ є҆гѡ̀, и҆ ѡ҆б̾има́ютъ и҆̀ всѝ мимоходѧ́щїи пꙋте́мъ;"},
            {"TYPE": "VERSE", "CU_NUM": "д҃і", "TEXT": "Ѡ҆зоба̀ и҆̀ ве́прь ѿ дꙋбра́вы, и҆ ᲂу҆едине́нный ди́вїй поѧдѐ и҆̀."},
            {"TYPE": "VERSE", "CU_NUM": "є҃і", "TEXT": "Бж҃е си́лъ, ѡ҆брати́сѧ ᲂу҆̀бо, и҆ при́зри съ нб҃сѐ и҆ ви́ждь, и҆ посѣтѝ вїногра́дъ се́й:"},
            {"TYPE": "VERSE", "CU_NUM": "ѕ҃і", "TEXT": "И҆ совершѝ и҆̀, є҆го́же насадѝ десни́ца твоѧ̀, и҆ на сы́на человѣ́ческаго, є҆го́же ᲂу҆крѣпи́лъ є҆сѝ себѣ̀."},
            {"TYPE": "VERSE", "CU_NUM": "з҃і", "TEXT": "Пожже́нъ ѻ҆гне́мъ и҆ раско́панъ: ѿ запреще́нїѧ лица̀ твоегѡ̀ поги́бнꙋтъ."},
            {"TYPE": "VERSE", "CU_NUM": "и҃і", "TEXT": "Да бꙋ́детъ рꙋка̀ твоѧ̀ на мꙋ́жа десни́цы твоеѧ̀ и҆ на сы́на человѣ́ческаго, є҆го́же ᲂу҆крѣпи́лъ є҆сѝ себѣ̀,"},
            {"TYPE": "VERSE", "CU_NUM": "ѳ҃і", "TEXT": "И҆ не ѿстꙋ́пимъ ѿ тебє̀: ѡ҆живи́ши ны̀, и҆ и҆́мѧ твоѐ призове́мъ."},
            {"TYPE": "VERSE", "CU_NUM": "к҃", "TEXT": "Гдⷭ҇и бж҃е си́лъ, ѡ҆брати́ ны, и҆ просвѣтѝ лицѐ твоѐ, и҆ спасе́мсѧ."},
            {"TYPE": "HEADER", "PSALM_NUM": "п҃", "CU_NUM": "а҃", "TEXT": "Въ коне́цъ, ѡ҆ точи́лѣхъ, ѱало́мъ а҆са́фꙋ,"},
            {"TYPE": "VERSE", "CU_NUM": "в҃", "TEXT": "Ра́дꙋйтесѧ бг҃ꙋ помо́щникꙋ на́шемꙋ, воскли́кните бг҃ꙋ і҆а́кѡвлю:"},
            {"TYPE": "VERSE", "CU_NUM": "г҃", "TEXT": "Прїими́те ѱало́мъ и҆ дади́те тѷмпа́нъ, ѱалти́рь красе́нъ съ гꙋ́сльми:"},
            {"TYPE": "VERSE", "CU_NUM": "д҃", "TEXT": "Вострꙋби́те въ новомѣ́сѧчїи трꙋбо́ю, во бл҃гознамени́тый де́нь пра́здника ва́шегѡ:"},
            {"TYPE": "VERSE", "CU_NUM": "є҃", "TEXT": "Ꙗ҆́кѡ повелѣ́нїе і҆и҃леви є҆́сть, и҆ сꙋдьба̀ бг҃ꙋ і҆а́кѡвлю."},
            {"TYPE": "VERSE", "CU_NUM": "ѕ҃", "TEXT": "Свидѣ́нїе во і҆ѡ́сифѣ положѝ є҆̀, внегда̀ и҆зы́ти є҆мꙋ̀ ѿ землѝ є҆гѵ́петскїѧ: ѧ҆зы́ка, є҆гѡ́же не вѣ́дѧше, ᲂу҆слы́ша."},
            {"TYPE": "VERSE", "CU_NUM": "з҃", "TEXT": "Ѿѧ́тъ ѿ бре́мене хребе́тъ є҆гѡ̀: рꙋ́цѣ є҆гѡ̀ въ кошѝ порабо́тастѣ."},
            {"TYPE": "VERSE", "CU_NUM": "и҃", "TEXT": "Въ ско́рби призва́лъ мѧ̀ є҆сѝ, и҆ и҆зба́вихъ тѧ̀: ᲂу҆слы́шахъ тѧ̀ въ та́йнѣ бꙋ́рнѣ: и҆скꙋси́хъ тѧ̀ на водѣ̀ прерѣка́нїѧ."},
            {"TYPE": "VERSE", "CU_NUM": "ѳ҃", "TEXT": "Слы́шите, лю́дїе моѝ, и҆ засвидѣ́тельствꙋю ва́мъ, і҆и҃лю, а҆́ще послꙋ́шаеши менѐ:"},
            {"TYPE": "VERSE", "CU_NUM": "і҃", "TEXT": "Не бꙋ́детъ тебѣ̀ бо́гъ но́въ, нижѐ поклони́шисѧ бо́гꙋ чꙋжде́мꙋ."},
            {"TYPE": "VERSE", "CU_NUM": "а҃і", "TEXT": "А҆́зъ бо є҆́смь гдⷭ҇ь бг҃ъ тво́й, и҆зведы́й тѧ̀ ѿ землѝ є҆гѵ́петскїѧ: разширѝ ᲂу҆ста̀ твоѧ̀, и҆ и҆спо́лню ѧ҆̀."},
            {"TYPE": "VERSE", "CU_NUM": "в҃і", "TEXT": "И҆ не послꙋ́шаша лю́дїе моѝ гла́са моегѡ̀, и҆ і҆и҃ль не внѧ́тъ мѝ:"},
            {"TYPE": "VERSE", "CU_NUM": "г҃і", "TEXT": "И҆ ѿпꙋсти́хъ ѧ҆̀ по начина́нїємъ серде́цъ и҆́хъ, по́йдꙋтъ въ начина́нїихъ свои́хъ."},
            {"TYPE": "VERSE", "CU_NUM": "д҃і", "TEXT": "А҆́ще бы́ша лю́дїе моѝ послꙋ́шали менѐ, і҆и҃ль а҆́ще бы въ пꙋти̑ моѧ̑ ходи́лъ:"},
            {"TYPE": "VERSE", "CU_NUM": "є҃і", "TEXT": "Ни ѡ҆ чесо́мъ же ᲂу҆́бѡ врагѝ є҆гѡ̀ смири́лъ бы́хъ, и҆ на ѡ҆скорблѧ́ющыѧ и҆̀хъ возложи́лъ бы́хъ рꙋ́кꙋ мою̀."},
            {"TYPE": "VERSE", "CU_NUM": "ѕ҃і", "TEXT": "Вразѝ гдⷭ҇ни солга́ша є҆мꙋ̀, и҆ бꙋ́детъ вре́мѧ и҆́хъ въ вѣ́къ:"},
            {"TYPE": "VERSE", "CU_NUM": "з҃і", "TEXT": "И҆ напита̀ и҆̀хъ ѿ тꙋ́ка пшени́чна, и҆ ѿ ка́мене ме́да насы́ти и҆̀хъ."}
        ],
        [
            {"TYPE": "HEADER", "PSALM_NUM": "п҃а", "CU_NUM": "", "TEXT": "Ѱало́мъ а҆са́фꙋ,"},
            {"TYPE": "VERSE", "CU_NUM": "а҃", "TEXT": "Бг҃ъ ста̀ въ со́нмѣ богѡ́въ, посредѣ́ же бо́ги разсꙋ́дитъ."},
            {"TYPE": "VERSE", "CU_NUM": "в҃", "TEXT": "Доко́лѣ сꙋ́дите непра́вдꙋ, и҆ ли́ца грѣ́шникѡвъ прїе́млете;"},
            {"TYPE": "VERSE", "CU_NUM": "г҃", "TEXT": "Сꙋди́те си́рꙋ и҆ ᲂу҆бо́гꙋ, смире́на и҆ ни́ща ѡ҆правда́йте:"},
            {"TYPE": "VERSE", "CU_NUM": "д҃", "TEXT": "И҆зми́те ни́ща и҆ ᲂу҆бо́га, и҆з̾ рꙋкѝ грѣ́шничи и҆зба́вите є҆го̀."},
            {"TYPE": "VERSE", "CU_NUM": "є҃", "TEXT": "Не позна́ша, нижѐ ᲂу҆разꙋмѣ́ша, во тмѣ̀ хо́дѧтъ: да подви́жатсѧ всѧ̑ ѡ҆снова̑нїѧ землѝ."},
            {"TYPE": "VERSE", "CU_NUM": "ѕ҃", "TEXT": "А҆́зъ рѣ́хъ: бо́зи є҆стѐ, и҆ сы́нове вы́шнѧгѡ всѝ:"},
            {"TYPE": "VERSE", "CU_NUM": "з҃", "TEXT": "Вы́ же ꙗ҆́кѡ человѣ́цы ᲂу҆мира́ете, и҆ ꙗ҆́кѡ є҆ди́нъ ѿ кнѧзе́й па́даете."},
            {"TYPE": "VERSE", "CU_NUM": "и҃", "TEXT": "Воскрⷭ҇нѝ, бж҃е, сꙋдѝ землѝ: ꙗ҆́кѡ ты̀ наслѣ́диши во всѣ́хъ ꙗ҆зы́цѣхъ."},
            {"TYPE": "HEADER", "PSALM_NUM": "п҃в", "CU_NUM": "а҃", "TEXT": "Пѣ́снь ѱалма̀ а҆са́фꙋ,"},
            {"TYPE": "VERSE", "CU_NUM": "в҃", "TEXT": "Бж҃е, кто̀ ᲂу҆подо́битсѧ тебѣ̀; не премолчѝ, нижѐ ᲂу҆кротѝ #foootnote(\"нижѐ ᲂу҆кроти́сѧ\"), бж҃е:"},
            {"TYPE": "VERSE", "CU_NUM": "г҃", "TEXT": "Ꙗ҆́кѡ сѐ, вразѝ твоѝ возшꙋмѣ́ша, и҆ ненави́дѧщїи тѧ̀ воздвиго́ша главꙋ̀."},
            {"TYPE": "VERSE", "CU_NUM": "д҃", "TEXT": "На лю́ди твоѧ̑ лꙋка́вноваша во́лею, и҆ совѣща́ша на ст҃ы̑ѧ твоѧ̑."},
            {"TYPE": "VERSE", "CU_NUM": "є҃", "TEXT": "Рѣ́ша: прїиди́те и҆ потреби́мъ ѧ҆̀ ѿ ꙗ҆зы̑къ, и҆ не помѧне́тсѧ и҆́мѧ і҆и҃лево ктомꙋ̀."},
            {"TYPE": "VERSE", "CU_NUM": "ѕ҃", "TEXT": "Ꙗ҆́кѡ совѣща́ша є҆диномышле́нїемъ вкꙋ́пѣ, на тѧ̀ завѣ́тъ завѣща́ша:"},
            {"TYPE": "VERSE", "CU_NUM": "з҃", "TEXT": "Селє́нїѧ і҆дꙋмє́йска и҆ і҆сма́илїте, мѡа́въ и҆ а҆га́рѧне,"},
            {"TYPE": "VERSE", "CU_NUM": "и҃", "TEXT": "Гева́лъ и҆ а҆ммѡ́нъ и҆ а҆мали́къ, и҆ноплемє́нницы съ живꙋ́щими въ тѵ́рѣ:"},
            {"TYPE": "VERSE", "CU_NUM": "ѳ҃", "TEXT": "И҆́бо и҆ а҆ссꙋ́ръ прїи́де съ ни́ми, бы́ша въ застꙋпле́нїе сыновѡ́мъ лѡ́тѡвымъ:"},
            {"TYPE": "VERSE", "CU_NUM": "і҃", "TEXT": "Сотворѝ и҆̀мъ ꙗ҆́кѡ мадїа́мꙋ и҆ сїса́рѣ, ꙗ҆́кѡ і҆аві́мꙋ въ пото́цѣ кі́ссовѣ:"},
            {"TYPE": "VERSE", "CU_NUM": "а҃і", "TEXT": "Потреби́шасѧ во а҆ендѡ́рѣ, бы́ша ꙗ҆́кѡ гно́й земны́й."},
            {"TYPE": "VERSE", "CU_NUM": "в҃і", "TEXT": "Положѝ кнѧ̑зи и҆́хъ ꙗ҆́кѡ ѻ҆ри́ва и҆ зи́ва, и҆ зеве́а и҆ салма́на, всѧ̑ кнѧ̑зи и҆́хъ,"},
            {"TYPE": "VERSE", "CU_NUM": "г҃і", "TEXT": "И҆́же рѣ́ша: да наслѣ́димъ себѣ̀ ст҃и́лище бж҃їе."},
            {"TYPE": "VERSE", "CU_NUM": "д҃і", "TEXT": "Бж҃е мо́й, положѝ ѧ҆̀ ꙗ҆́кѡ ко́ло, ꙗ҆́кѡ тро́сть пред̾ лице́мъ вѣ́тра."},
            {"TYPE": "VERSE", "CU_NUM": "є҃і", "TEXT": "Ꙗ҆́кѡ ѻ҆́гнь попалѧ́ѧй дꙋбра̑вы, ꙗ҆́кѡ пла́мень пожига́ѧй го́ры:"},
            {"TYPE": "VERSE", "CU_NUM": "ѕ҃і", "TEXT": "Та́кѡ пожене́ши ѧ҆̀ бꙋ́рею твое́ю, и҆ гнѣ́вомъ твои́мъ смѧте́ши ѧ҆̀."},
            {"TYPE": "VERSE", "CU_NUM": "з҃і", "TEXT": "И҆спо́лни ли́ца и҆́хъ безче́стїѧ, и҆ взы́щꙋтъ и҆́мене твоегѡ̀, гдⷭ҇и."},
            {"TYPE": "VERSE", "CU_NUM": "и҃і", "TEXT": "Да постыдѧ́тсѧ и҆ смѧтꙋ́тсѧ въ вѣ́къ вѣ́ка, и҆ посра́мѧтсѧ и҆ поги́бнꙋтъ."},
            {"TYPE": "VERSE", "CU_NUM": "ѳ҃і", "TEXT": "И҆ да позна́ютъ, ꙗ҆́кѡ и҆́мѧ тебѣ̀ гдⷭ҇ь, ты̀ є҆ди́нъ вы́шнїй по все́й землѝ."},
            {"TYPE": "HEADER", "PSALM_NUM": "п҃г", "CU_NUM": "а҃", "TEXT": "Въ коне́цъ, ѡ҆ точи́лѣхъ, сынѡ́мъ коре́ѡвымъ, ѱало́мъ,"},
            {"TYPE": "VERSE", "CU_NUM": "в҃", "TEXT": "Ко́ль возлю́блєнна селє́нїѧ твоѧ̑, гдⷭ҇и си́лъ."},
            {"TYPE": "VERSE", "CU_NUM": "г҃", "TEXT": "Жела́етъ и҆ скончава́етсѧ дꙋша̀ моѧ̀ во дворы̀ гдⷭ҇ни: се́рдце моѐ и҆ пло́ть моѧ̀ возра́довастасѧ ѡ҆ бз҃ѣ жи́вѣ."},
            {"TYPE": "VERSE", "CU_NUM": "д҃", "TEXT": "И҆́бо пти́ца ѡ҆брѣ́те себѣ̀ хра́минꙋ, и҆ го́рлица гнѣздо̀ себѣ̀, и҆дѣ́же положи́тъ птенцы̀ своѧ̑, ѻ҆лтарѝ твоѧ̑, гдⷭ҇и си́лъ, цр҃ю̀ мо́й и҆ бж҃е мо́й."},
            {"TYPE": "VERSE", "CU_NUM": "є҃", "TEXT": "Бл҃же́ни живꙋ́щїи въ домꙋ̀ твое́мъ: въ вѣ́ки вѣкѡ́въ восхва́лѧтъ тѧ̀."},
            {"TYPE": "VERSE", "CU_NUM": "ѕ҃", "TEXT": "Бл҃же́нъ мꙋ́жъ, є҆мꙋ́же є҆́сть застꙋпле́нїе є҆гѡ̀ ᲂу҆ тебє̀: восхождє́нїѧ въ се́рдцы свое́мъ положѝ,"},
            {"TYPE": "VERSE", "CU_NUM": "з҃", "TEXT": "Во ю҆до́ль плаче́внꙋю, въ мѣ́сто є҆́же положѝ #foootnote(\"во ю҆до́ли плаче́внѣй, въ мѣ́стѣ, є҆́же положѝ:\") и҆́бо бл҃гослове́нїе да́стъ законополага́ѧй."},
            {"TYPE": "VERSE", "CU_NUM": "и҃", "TEXT": "По́йдꙋтъ ѿ си́лы въ си́лꙋ: ꙗ҆ви́тсѧ бг҃ъ богѡ́въ въ сїѡ́нѣ."},
            {"TYPE": "VERSE", "CU_NUM": "ѳ҃", "TEXT": "Гдⷭ҇и бж҃е си́лъ, ᲂу҆слы́ши моли́твꙋ мою̀, внꙋшѝ, бж҃е і҆а́кѡвль."},
            {"TYPE": "VERSE", "CU_NUM": "і҃", "TEXT": "Защи́тниче на́шъ, ви́ждь, бж҃е, и҆ при́зри на лицѐ хрїста̀ твоегѡ̀."},
            {"TYPE": "VERSE", "CU_NUM": "а҃і", "TEXT": "Ꙗ҆́кѡ лꙋ́чше де́нь є҆ди́нъ во дво́рѣхъ твои́хъ па́че ты́сѧщъ: и҆зво́лихъ примета́тисѧ въ домꙋ̀ бг҃а моегѡ̀ па́че, не́же жи́ти мѝ въ селе́нїихъ грѣ́шничихъ."},
            {"TYPE": "VERSE", "CU_NUM": "в҃і", "TEXT": "Ꙗ҆́кѡ млⷭ҇ть и҆ и҆́стинꙋ лю́битъ гдⷭ҇ь, бг҃ъ блгⷣть и҆ сла́вꙋ да́стъ: гдⷭ҇ь не лиши́тъ бл҃ги́хъ ходѧ́щихъ неѕло́бїемъ."},
            {"TYPE": "VERSE", "CU_NUM": "г҃і", "TEXT": "Гдⷭ҇и бж҃е си́лъ, бл҃же́нъ человѣ́къ ᲂу҆пова́ѧй на тѧ̀."},
            {"TYPE": "HEADER", "PSALM_NUM": "п҃д", "CU_NUM": "а҃", "TEXT": "Въ коне́цъ, сынѡ́мъ коре́ѡвымъ, ѱало́мъ,"},
            {"TYPE": "VERSE", "CU_NUM": "в҃", "TEXT": "Бл҃говоли́лъ є҆сѝ, гдⷭ҇и, зе́млю твою̀, возврати́лъ є҆сѝ плѣ́нъ і҆а́кѡвль."},
            {"TYPE": "VERSE", "CU_NUM": "г҃", "TEXT": "Ѡ҆ста́вилъ є҆сѝ беззакѡ́нїѧ люде́й твои́хъ, покры́лъ є҆сѝ всѧ̑ грѣхѝ и҆́хъ."},
            {"TYPE": "VERSE", "CU_NUM": "д҃", "TEXT": "Оу҆кроти́лъ є҆сѝ ве́сь гнѣ́въ тво́й, возврати́лсѧ є҆сѝ ѿ гнѣ́ва ꙗ҆́рости твоеѧ̀."},
            {"TYPE": "VERSE", "CU_NUM": "є҃", "TEXT": "Возвратѝ на́съ, бж҃е сп҃се́нїй на́шихъ, и҆ ѿвратѝ ꙗ҆́рость твою̀ ѿ на́съ."},
            {"TYPE": "VERSE", "CU_NUM": "ѕ҃", "TEXT": "Є҆да̀ во вѣ́ки прогнѣ́ваешисѧ на ны̀; и҆лѝ простре́ши гнѣ́въ тво́й ѿ ро́да въ ро́дъ;"},
            {"TYPE": "VERSE", "CU_NUM": "з҃", "TEXT": "Бж҃е, ты̀ ѡ҆бра́щьсѧ ѡ҆живи́ши ны̀, и҆ лю́дїе твоѝ возвеселѧ́тсѧ ѡ҆ тебѣ̀."},
            {"TYPE": "VERSE", "CU_NUM": "и҃", "TEXT": "Ꙗ҆вѝ на́мъ, гдⷭ҇и, млⷭ҇ть твою̀, и҆ сп҃се́нїе твоѐ да́ждь на́мъ."},
            {"TYPE": "VERSE", "CU_NUM": "ѳ҃", "TEXT": "Оу҆слы́шꙋ, что̀ рече́тъ ѡ҆ мнѣ̀ гдⷭ҇ь бг҃ъ: ꙗ҆́кѡ рече́тъ ми́ръ на лю́ди своѧ̑, и҆ на прпⷣбныѧ своѧ̑, и҆ на ѡ҆браща́ющыѧ сердца̀ къ немꙋ̀."},
            {"TYPE": "VERSE", "CU_NUM": "і҃", "TEXT": "Ѻ҆ба́че бли́з̾ боѧ́щихсѧ є҆гѡ̀ сп҃се́нїе є҆гѡ̀, всели́ти сла́вꙋ въ зе́млю на́шꙋ."},
            {"TYPE": "VERSE", "CU_NUM": "а҃і", "TEXT": "Млⷭ҇ть и҆ и҆́стина срѣто́стѣсѧ, пра́вда и҆ ми́ръ ѡ҆блобыза́стасѧ:"},
            {"TYPE": "VERSE", "CU_NUM": "в҃і", "TEXT": "И҆́стина ѿ землѝ возсїѧ̀, и҆ пра́вда съ нб҃сѐ прини́че:"},
            {"TYPE": "VERSE", "CU_NUM": "г҃і", "TEXT": "И҆́бо гдⷭ҇ь да́стъ бл҃гость, и҆ землѧ̀ на́ша да́стъ пло́дъ сво́й."},
            {"TYPE": "VERSE", "CU_NUM": "д҃і", "TEXT": "Пра́вда пред̾ ни́мъ пред̾и́детъ, и҆ положи́тъ въ пꙋ́ть стѡпы̀ своѧ̑."}
        ]
    ],
    "T": [
        {"HLAS": 7, "TEXT": "И҆мꙋ́щи дꙋшѐ моѧ̀ врачевство̀ покаѧ́нїѧ, пристꙋпѝ, слезѧ́щи, воздыха́нїемъ вопїю́щи: врачꙋ̀ дꙋ́шъ и҆ тѣле́съ свободѝ мѧ̀ чл҃вѣколю́бче, ѿ мно́гихъ согрѣше́нїй. сопричти́ мѧ блꙋдни́цѣ, и҆ разбо́йникꙋ, и҆ мытарю̀: и҆ да́рꙋй мѝ бж҃е, беззако́нїй мои́хъ проще́нїе, и҆ сп҃си́ мѧ."}
    ],
    "T_S": {"TEXT": "Мытаре́вꙋ покаѧ́нїю не поревнова́хъ, и҆ блꙋдни́цы сле́зъ не стѧжа́хъ: недоꙋмѣ́юсѧ бо ѿ ѡ҆слѣпле́нїѧ ѡ҆ таково́мъ и҆справле́нїи: но твои́мъ бл҃гоꙋтро́бїемъ сп҃си́ мѧ хрⷭ҇тѐ бж҃е, ꙗ҆́кѡ чл҃вѣколю́бецъ."},
    "T_N": {"TEXT": "Бцⷣе дв҃о нескве́рнаѧ, сн҃а твоего̀ молѝ съ го́рними си́лами, проще́нїе прегрѣше́нїй на́мъ пре́жде конца̀ дарова́ти, и҆ ве́лїю млⷭ҇ть."},
    "M": {"TEXT": "Возсїѧ́й въ сердца́хъ на́шихъ чл҃вѣколю́бче гдⷭ҇и, твоегѡ̀ бг҃овѣ́дѣнїѧ нетлѣ́нный свѣ́тъ, и҆ мы́слєнныѧ на̑ша ѿве́рзи ѻ҆́чи, во є҆ѵⷢ҇льскихъ твои́хъ проповѣ́данїй разꙋмѣ́нїе: вложѝ въ на́съ и҆ бл҃же́нныхъ твои́хъ за́повѣдей стра́хъ, да плотскі̑ѧ по́хѡти всѧ̑ попра́вше, дх҃о́вное жи́тельство про́йдемъ, всѧ̑ ꙗ҆̀же ко бл҃гоꙋгожде́нїю твоемꙋ̀ и҆ мꙋ́дрствꙋюще и҆ дѣ́юще. Ты́ бо є҆сѝ просвѣще́нїе дꙋ́шъ и҆ тѣле́съ на́шихъ хрⷭ҇тѐ бж҃е, и҆ тебѣ̀ сла́вꙋ возсыла́емъ со безнача́льнымъ твои́мъ ѻ҆ц҃е́мъ, и҆ всест҃ы́мъ и҆ бл҃ги́мъ и҆ животворѧ́щимъ твои́мъ дх҃омъ, ны́нѣ и҆ при́снѡ и҆ во вѣ́ки вѣкѡ́въ, а҆ми́нь."}
}