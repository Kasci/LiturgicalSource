{
    "V": {
        "HV": [
            {"PODOBEN": "Є҆гда̀ ѿ дре́ва тѧ̀:", "TEXT": "Свѣти́ти свѣти̑ла не терпѧ́ще ѡ҆мрачи́шасѧ, на крⷭ҇тѣ̀ заше́дшꙋ тебѣ̀ сло́ве: землѧ́ же подвиза́шесѧ, и҆ ка́менїе разсѣда́шесѧ, церко́вное бл҃голѣ́пїе раздира́шесѧ посредѣ̀, гро́бы ѿверза́хꙋсѧ, ме́ртвїи востаѧ́хꙋ, а҆дъ и҆здаѧ́ше всѧ̑ сꙋ́щыѧ до́лꙋ, бѣ́си побѣжда́хꙋсѧ, и҆ со́нъ всѣ̑мъ вмѣнѧ́шесѧ сме́рть."},
            {"TEXT": "Егда̀ плодови́тый тѧ̀ хрⷭ҇тѐ вїногра́дъ, разбо́йникъ благонра́вный ви́дѣвъ, лꙋ́чшїй бы́сть разбо́йникъ благоискꙋ́сенъ, и҆ ѹ҆кра́даетъ проще́нїе дре́внихъ согрѣше́нїй, ѕѣлѡ̀ благоесте́ственнѣ ма́лымъ гла́сомъ: томꙋ̀ ревни́тели бы́ти потщи́мсѧ. єже помѧнѝ и҆ на́съ чл҃вѣколю́бче, всѝ зовꙋ́ще."},
            {"TEXT": "Сїѧ́етъ ꙗкѡ ѕвѣзда̀ на нб҃сѝ, въ цр҃кви бж҃е́ственный вои́стиннꙋ крⷭ҇тъ тво́й хрⷭ҇тѐ, ѡ҆палѧ́ѧ ѹбѡ бѣ́сы, вѣ̑рныѧ же просвѣща́ѧ, и҆ посрамлѧ́ѧ ли́ца тебѐ распе́ншихъ: имже прароди́тели дре́вомъ воѡбража́ющимъ крⷭ҇та̀, пре́жде ѿ рабо́ты и҆зве́лъ є҆сѝ, и҆ ѿ ка́мене ме́дъ сса́ти въ пꙋсты́ни сотвори́лъ є҆сѝ."},
            {"PODOBEN": "Є҆гда̀ ѿ дре́ва тѧ̀:", "TEXT": "Всѣ̑мъ предста́тельницꙋ тѧ̀ человѣ́кѡмъ, всѣ̑мъ прибѣ́жище вели́кое, всѣ̑мъ застꙋ́пницꙋ тѧ̀ показа̀, влⷣчце, хрⷭ҇тїа́нѡмъ, иже и҆з̾ тебѐ въ на́ше смѣше́нїе ѡ҆бо́лксѧ бл҃гоꙋтро́бнѣ, и҆ распѧ́тїе и҆ сме́рть на́съ ра́ди под̾ѧ́тъ. что̀ ѹбѡ молѝ непреста́ннѡ, всѣ̑мъ ѡ҆чище́нїе низпосла́ти прегрѣше́нїй, бг҃оневѣ́стнаѧ."},
            {"TEXT": "Дре́вле дв҃а и҆ а҆гница, зрѧ́щи и҆з̾ чре́ва є҆ѧ̀, на дре́вѣ повѣ́шена, ꙗкѡ ѡ҆сꙋжде́на со двѣма̀ ѡ҆сꙋжде́ннома, восклица́ющи глаго́лаше: сн҃е и҆ бж҃е мо́й, стра́нно ви́димое стра́шное та́инство: ѻ҆ба́че мꙋ́дрости твоеѧ̀ бе́зднꙋ и҆спыта́ти никто́же мо́жетъ: пою̀ твоѐ долготерпѣ́нїе."},
            {"TEXT": "Гдѣ̀ твоегѡ̀ видѣ́нїѧ бл҃голѣ́пїе; гдѣ̀ красота̀ скры́сѧ добро́ты твоеѧ̀, сн҃е; ка́кѡ иже добро́тою неизречє́ннаѧ сотвори́вый бж҃е, кра́сный въ добро́тахъ, за всѧ̑ человѣ́ки, безсла́венъ и҆ безче́стенъ на дре́вѣ ви́сиши, ви́да, ни добро́ты не и҆мѣ́ѧй, ча́до; предо́браѧ дв҃а вопїѧ́ше, стенѧ́щи и҆ пла́чꙋщи."}
        ],
        "HV_B": {"TITLE": "Крⷭ҇тобг҃оро́диченъ", "TEXT": "За́йде свѣти́лѡвъ зарѧ̀, земны́мъ свѣ́томъ побѣ́ждшисѧ, ѡ҆бна́жшимсѧ на крⷭ҇тѣ̀: побѣжда́етсѧ ѹбѡ при́снѡ хꙋ́ждшее бо́льшимъ, и҆ лꙋ́чшемꙋ ме́ньшее дае́тъ мѣ́сто, ка́кѡ ѹбѡ не подоба́ше свѣтѧ́щꙋ хрⷭ҇тꙋ̀, скры́тисѧ зарѣ̀ чꙋ́вственнѣй; достѡ́йнымъ глаго́лаше, тѧ̀ зрѧ́щи пречⷭ҇таѧ, свѣти́лѡмъ свѣ́та."},
        "S": [
            {"TEXT": "Сп҃си́ мѧ хрⷭ҇тѐ сп҃се, си́лою кре́стною, спасы́й петра̀ въ мо́ри, и҆ поми́лꙋй мѧ̀ бж҃е."},
            {"TEXT": "Да ра́спнетсѧ вопїѧ́хꙋ, иже твои́хъ дарова́нїй при́снѡ наслажда́ющїисѧ, и҆ ѕлодѣ́ѧ во благода́телѧ мѣ́сто проша́хꙋ прїѧ́ти, иже првⷣникѡвъ ѹ҆бі̑йцы: молча́лъ же є҆сѝ хрⷭ҇тѐ, терпѧ̀ ихъ сꙋровство̀, пострада́ти хотѧ̀, и҆ сп҃стѝ на́съ ꙗкѡ чл҃вѣколю́бецъ."},
            {"TITLE": "Мч҃нченъ", "TEXT": "Ли́цы мч҃ничестїи проти́вишасѧ мꙋчи́телємъ, глаго́люще: мы̀ во́инствꙋемъ цр҃ю̀ си́лъ, а҆ще и҆ ѻ҆гню̀ и҆ мꙋ́камъ преда́сте на́съ: но не ѿмета́емсѧ трⷪ҇ческїѧ си́лы."}
        ],
        "S_B": {"TITLE": "Крⷭ҇тобг҃оро́диченъ", "PODOBEN": "Є҆гда̀ ѿ дре́ва тѧ̀:", "TEXT": "Болѣ̑зни претерпѣ́вши мнѡ́гїѧ въ распѧ́тїи сн҃а и҆ бг҃а твоегѡ̀ пречⷭ҇таѧ, стенѧ́ше, слезѧ́щи и҆ восклица́ющи: ѹ҆вы̀ мнѣ̀ ча́до сла́дкое, без̾ пра́вды ка́кѡ стра́ждеши, хотѧ̀ и҆зба́вити ꙗже ѿ а҆да́ма земнорѡ́дныѧ; тѣ́мже пречⷭ҇таѧ дв҃о, тебѐ мо́лимъ вѣ́рою: ми́лостива на́мъ того̀ содѣ́лай."}
    },
    "P": {
        "1": [
            {"TITLE": "І҆рмо́съ", "TEXT": "Грѧди́те лю́дїе, пои́мъ пѣ́снь хрⷭ҇тꙋ̀ бг҃ꙋ, раздѣ́льшемꙋ мо́ре, и҆ наста́вльшемꙋ лю́ди, ꙗже и҆зведѐ и҆з̾ рабо́ты є҆гѵ́петскїѧ, ꙗкѡ просла́висѧ."},
            {"TEXT": "Сло́во моегѡ̀ прїѡбрѣ́тенїѧ ѿню́дъ нѣ́сть къ пѣсносло́вїю всечⷭ҇таѧ, ꙗкѡ покрыва́етъ мѧ̀ грѣхѡ́въ мои́хъ тьма̀: но ѽ бг҃ороди́тельнице! ѹ҆тѣснѧ́ема прїими́ мѧ."},
            {"TEXT": "Под̾ тво́й покро́въ прибѣга́ю пречⷭ҇таѧ, ѿ грѣ̑хъ безчи́сленныхъ въ коне́цъ, и҆ бг҃а и҆ влⷣкꙋ благопремѣ́нна сотворѝ чⷭ҇таѧ, и҆ сп҃си́ мѧ."},
            {"TEXT": "Ты̀ мнѣ̀ влⷣчце те́плое ѡ҆чисти́лище, къ тебѣ̀ прибѣга́ѧ спасꙋ́сѧ, и҆ прїѡбрѧ́щꙋ дꙋше́вное сп҃се́нїе: мо́жеши бо всѧ̑, ꙗкѡ сꙋ́щи мт҃и всѣ́хъ бг҃а."},
            {"TEXT": "Иже дꙋша́мъ льсте́цъ, привлече́ мѧ въ поги́бельный ро́въ: но мнѣ̀ прострѝ держа́внꙋю твою̀ рꙋ́кꙋ, бцⷣе дв҃о, и҆ ско́рѡ ко свѣ́тꙋ возведѝ."}
        ],
        "3": [
            {"TITLE": "І҆рмо́съ", "TEXT": "Ѹ҆твердѝ на́съ въ тебѣ̀ гдⷭ҇и, дре́вомъ ѹ҆мерщве́й грѣ́хъ, и҆ стра́хъ тво́й всадѝ въ сердца̀ на́съ пою́щихъ тѧ̀."},
            {"TEXT": "Во мнѡ́гїѧ впа́дъ разбо́йники ѻ҆каѧ́нный, ѡ҆бнаже́нъ бы́хъ, ѹ҆ѧ́звленъ же и҆ ѡ҆ста́вленъ: но ты̀ бцⷣе чⷭ҇таѧ, не пре́зри менѐ."},
            {"TEXT": "Ѡ҆бнажѝ а҆да́ма пре́жде ѕмі́й, прельсти́въ дре́вомъ, ны́нѣ же ѹ҆до́бнѡ плѣнѝ дꙋ́шꙋ мою̀: молю́сѧ тѝ влⷣчце, ѹ҆ще́дри мѧ̀."},
            {"TEXT": "Ны́нѣ тебѣ̀ моѧ̑ приношꙋ̀ та̑йнаѧ, истиннѣй предста́тельницѣ мое́й и҆ покро́вꙋ: ꙗкѡ да сїѧ̑ мнѣ̀ не ѡ҆бличи́тъ сн҃ъ тво́й, на сꙋдѣ̀ пра́веднѣмъ свое́мъ."},
            {"TEXT": "Поми́лꙋй на́съ чⷭ҇таѧ, поми́лꙋй: ибо ѿ дѣ́лъ сп҃се́нїѧ ѿню́дъ нѣ́сть на́мъ. тѣ́мже вѣ́рою те́плою къ тебѣ̀ вопїе́мъ: поми́лꙋй рабы̑ твоѧ̑."}
        ],
        "4": [
            {"TITLE": "І҆рмо́съ", "TEXT": "Пою̀ тѧ̀, слꙋ́хомъ бо гдⷭ҇и, ѹ҆слы́шахъ и҆ ѹ҆жасо́хсѧ, до мене́ бо идеши, менѐ и҆щѧ̀ заблꙋ́ждшаго. тѣ́мъ мно́гое твоѐ снизхожде́нїе, єже на мѧ̀, прославлѧ́ю многомлⷭ҇тиве."},
            {"TEXT": "Болѧ́ща мѧ̀ неисцѣ́льнѡ влⷣчце, и҆ ѡ҆бнища́вша не пре́зри: но да́ждь мѝ є҆ле́й бл҃гости твоеѧ̀ дв҃о, и҆ твои́ми промышле́ньми ѡ҆богати́ мѧ, єже ѿ бг҃а зла́томъ нетлѣ́ннымъ."},
            {"TEXT": "До́брыхъ всѣ́хъ ѡ҆бнажи́хсѧ, и҆ лежꙋ̀ во ѕлы́хъ, ѡ҆бо́лксѧ па́че всѣ́хъ дре́вле па́дшихъ: и҆ ны́нѣ пре́жними ѹ҆краси́ мѧ, и҆ вторы́хъ и҆зба́ви бг҃оневѣ́сто."},
            {"TEXT": "Блꙋдни́цꙋ превзыдо́хъ въ блꙋдѣ́хъ, и҆ мытарѧ̀ лихои́мствомъ всегда̀, сло́вомъ и҆ и҆зволе́нїемъ: но ѹбѡ ѻ҆бою̀ покаѧ́нїе, пре́жде конца̀ стѧжа́ти мѝ влⷣчце сподо́би."},
            {"TEXT": "Водвори́хсѧ въ пꙋсты́ни печа́льнѣй, ѹ҆дали́хсѧ ѿ тебѐ бг҃ороди́тельнице, кто̀ да́стъ мѝ крилѣ̀, и҆ полещꙋ̀, и҆ прїидꙋ̀ къ тебѣ̀ наде́жди мое́й, спаса́ющей малодꙋ́шїе менѐ ѻ҆каѧ́ннагѡ;"}
        ],
        "5": [
            {"TITLE": "І҆рмо́съ", "TEXT": "Свѣ́та пода́телю, и҆ вѣкѡ́въ тво́рче гдⷭ҇и, во свѣ́тѣ твои́хъ повелѣ́нїй наста́ви на́съ: ра́звѣ бо тебѐ и҆но́гѡ бг҃а не зна́емъ."},
            {"TEXT": "Ꙗкѡ невече́рнїй свѣ́тъ ѿ чре́ва твоегѡ̀ влⷣчце, сꙋ́щымъ на землѝ возсїѧ́вшїй, смра́днꙋю дꙋ́шꙋ мою̀ ѡ҆зарѝ чⷭ҇таѧ, и҆ ѿженѝ всѧ́кꙋ мглꙋ̀ се́рдца моегѡ̀."},
            {"TEXT": "Но́щь мѧ̀ покрыва́етъ лю́таѧ лꙋка́выхъ мои́хъ и҆ ѕлы́хъ дѣѧ́нїй, но вопїю́ ти влⷣчце: наста́ви мѧ̀ къ свѣ́тꙋ бж҃е́ственномꙋ твоегѡ̀ сн҃а и҆ влⷣки всепѣ́таѧ."},
            {"TEXT": "И менѐ прїимѝ чⷭ҇таѧ, ꙗкоже блꙋ́днаго сы́на прїѧ́тъ тво́й сн҃ъ и҆ зижди́тель всѧ́ческихъ, вопїю́щаго съ ни́мъ: согрѣши́хъ вои́стиннꙋ, и҆ сп҃си́ мѧ влⷣчце."},
            {"TEXT": "Ѹ҆ѧзви́вшеесѧ моѐ се́рдце прило́ги лꙋка́вагѡ, пречⷭ҇таѧ, ꙗкѡ ми́лостива и҆сцѣлѝ, на крⷭ҇тѣ̀ пло́тїю ѹ҆ѧ́звленнаго, неизглаго́ланнѡ ро́ждши."}
        ],
        "6": [
            {"TITLE": "І҆рмо́съ", "TEXT": "Въ бе́зднѣ грѣхо́внѣй валѧ́ѧсѧ, неизслѣ́днꙋю милосе́рдїѧ твоегѡ̀ призыва́ю бе́зднꙋ, ѿ тлѝ бж҃е мѧ̀ возведѝ."},
            {"TEXT": "Въ ро́въ грѣхо́вный впадо́хъ, и҆ къ незабыва́ющемꙋ не взира́ю бг҃ꙋ, стра́хомъ ѡ҆держи́мь: но къ тебѣ̀ примета́юсѧ бг҃оневѣ́сто."},
            {"TEXT": "Покры́вшеесѧ лю́тѣ се́рдце моѐ недовѣ́домыхъ прегрѣше́нїй волно́ю, всеси́льною твое́ю мл҃твою бцⷣе дв҃о ѡ҆кормѝ."},
            {"TEXT": "Красотꙋ̀ мнѣ̀ ви́дѣти сла́вы твоеѧ̀ сподо́би, є҆гда̀ ѿ пло́ти моеѧ̀ хощꙋ̀ разлꙋчи́тисѧ, ꙗкѡ ѹ҆твержде́нїе моѐ влⷣчце: да ѿсю́дꙋ ѹ҆вѣ́мъ ѡ҆ставле́нїе."},
            {"TEXT": "Напа́стей и҆ бѣ́дъ и҆ скорбе́й и҆зба́ви рабы̑ твоѧ̑, ст҃а́ѧ влⷣчце, ꙗже къ бг҃ꙋ твои́ми мл҃твами, вѣ́рою къ тебѣ̀ прибѣга́ющыѧ."}
        ],
        "S": [
            {"TEXT": "Тѧ̀ велича́емъ бцⷣе, вопїю́ще: ра́дꙋйсѧ же́зле, ѿ негѡ́же безсѣ́меннѡ бг҃ъ прозѧбы́й, погꙋбѝ на дре́вѣ сме́рть."}
        ],
        "7": [
            {"TITLE": "І҆рмо́съ", "TEXT": "Ѡбразꙋ злато́мꙋ на по́лѣ деи́рѣ слꙋжи́мꙋ, трїѐ твоѝ ѻтроцы небрего́ша безбо́жнагѡ велѣ́нїѧ, посредѣ́ же ѻ҆гнѧ̀ вве́ржени, ѡ҆роша́еми поѧ́хꙋ: бл҃гослове́нъ є҆сѝ бж҃е ѻ҆тє́цъ на́шихъ."},
            {"TEXT": "Ны́нѣ тщи́тсѧ зїѧ́ѧ вра́гъ прїѧ́ти мѧ̀ во ѹ҆тро́бꙋ свою̀: ибо приноша́етъ мѝ ѿвсю́дꙋ и҆скꙋшє́нїѧ и҆ сѣ̑ти, ве́сь пресѣка́ѧ, спѣ́хъ мо́й: но предвари́вши и҆зба́ви мѧ̀ дв҃о мт҃и, ѿ тогѡ̀ навѣ́та лꙋка́вагѡ."},
            {"TEXT": "Ѡ҆сквернѧ́етъ и҆ смꙋща́етъ чꙋ̑вствїѧ и҆ ѹмъ сопоста́тъ, и҆ въ ро́въ ѿча́ѧнїѧ свести́ мѧ тщи́тсѧ. тѣ́мже вопїю́ ти є҆ди́нѣй: прибѣ́жище моѐ бг҃оневѣ́сто, и҆зба́ви мѧ̀ ѿ рꙋкѝ сегѡ̀ льсти́вагѡ."},
            {"TEXT": "Иже дре́вле трѝ юношы ѿ пе́щи горѧ́щїѧ, хрⷭ҇тѐ мо́й, и҆збавле́й, са́мъ сло́ве, и҆ менѐ мольба́ми неискꙋсобра́чныѧ мт҃ре твоеѧ̀ ѿ пла́мене, є҆го́же разжего́хъ безмѣ́рными ѕлы́ми, и҆зба́ви и҆ ѡ҆росѝ."},
            {"TEXT": "Ве́щно ѡ҆брѣ́тъ се́рдце моѐ тли́тель, ѹ҆мертвѝ є: но ты́ мѧ ѹбѡ си́лою бж҃е́ственною ѡ҆дождѝ неискꙋсобра́чнаѧ мт҃и, и҆ побѣди́ти мѝ сподо́би сего̀, ꙗкѡ да вѣ́рою зовꙋ́ ти: бл҃гослове́ннаѧ, ꙗже бг҃а пло́тїю ро́ждшаѧ."}
        ],
        "8": [
            {"TITLE": "І҆рмо́съ", "TEXT": "Въ пе́щь ѻгненнꙋю ко ѻ҆трокѡ́мъ є҆врє́йскимъ снизше́дшаго, и҆ пла́мень въ ро́сꙋ прело́жшаго бг҃а, по́йте дѣла̀ ꙗкѡ гдⷭ҇а, и҆ превозноси́те во всѧ̑ вѣ́ки."},
            {"TEXT": "Мно́гими ѕлы́ми мои́ми погорбле́нъ бы́въ лю́тѣ, мно́жествомъ тѧго́тъ, и҆ ѻко моѐ ѿню́дъ на нб҃са̀ не смѣ́ю возвестѝ, но вопїю́ ти: поми́лꙋй є҆ди́на бцⷣе, менѐ па́дшаго."},
            {"TEXT": "Во́ньже впадо́хъ гнѣ́въ твоегѡ̀ сн҃а и҆ бг҃а, чⷭ҇таѧ и҆зба́ви мѧ̀: и҆ въ ча́съ, во́ньже хо́щетъ твори́ти и҆спыта́нїе, бꙋ́ди мѝ по́мощь пречⷭ҇таѧ, и҆ ѿ шꙋ́ихъ ко́злищь и҆зба́ви мѧ̀."},
            {"TEXT": "Ѹ҆мерщвле́ннаго мѧ̀ мы́сленнѡ, ѿ безчи́сленныхъ мои́хъ ѕѡ́лъ, воздви́гни бг҃оневѣ́сто ѻ҆трокови́це: и҆ мольбо́ю твое́ю и҆зба́ви мѧ̀ ѿ всѧ́кїѧ пре́лести дꙋшетлѣ́ннагѡ врага̀ и҆ ѹ҆бі́йцы."},
            {"TEXT": "Ѕлонеиспра́вленнаѧ дꙋшѐ, ка́кѡ ѡ҆черни́ла є҆сѝ ѕлѣ̀ пе́рвꙋю добро́тꙋ; ка́кѡ ѿве́ргла є҆сѝ всѧ̑, ꙗже къ зижди́телю твоемꙋ̀ ѡ҆бѣ́ты, и҆ прїѧ́ла є҆сѝ ѕлѡ́бнаѧ; но грѧдѝ и҆ притецы̀ бл҃гоче́стнѡ къ бцⷣѣ."}
        ],
        "9": [
            {"TITLE": "І҆рмо́съ", "TEXT": "Ѿ бг҃а бг҃а сло́ва, неизрече́нною мꙋ́дростїю, прише́дшаго ѡ҆бнови́ти а҆да́ма, ꙗдїю въ тлѣ́нїе па́дшаго лю́тѣ, ѿ ст҃ы́ѧ дв҃ы неизрече́ннѡ воплоти́вшагосѧ на́съ ра́ди, вѣ́рнїи є҆диномꙋ́дреннѡ пѣ́сньми велича́емъ."},
            {"TEXT": "Дѣ́лы тѧ́жкими чꙋ́вства ѡ҆скверни́хъ вои́стиннꙋ, и҆ всегѡ̀ стꙋдодѣѧ́нїѧ и҆спо́лненъ єсмь: но ѡ҆чи́сти ѹбѡ пречⷭ҇таѧ, вре́мѧ мнѣ̀ и҆спроша́ющи бл҃гоꙋмиле́нїѧ, да непреста́ннѡ тѧ̀ велича́ю."},
            {"TEXT": "Ты́ мѧ бцⷣе, ѡ҆правда́й, є҆гда̀ ꙗ҆вѧ́тсѧ дѣла̀ сокровє́ннаѧ коегѡ́ждо ꙗвѣ, имаши бо вои́стиннꙋ си́лꙋ: и҆ тьмы̀ мѧ̀ и҆зба́ви и҆ во странѣ̀ ѹ҆чинѝ свѣ́та мл҃твами твои́ми, и҆дѣ́же єсть ра́дость неизглаго́ланнаѧ."},
            {"TEXT": "Молю́ тѧ сло́ве, пре́жде прише́ствїѧ конца̀ покаѧ́нїе мѝ да́рꙋй те́плое, и҆ ѹ҆миле́нїе слеза́мъ, цѣломꙋ́дрїе вкꙋ́пѣ и҆ смире́нїе, и҆ любо́вь бж҃е́ственнꙋю, и҆ ста́дꙋ твоемꙋ̀ ѹ҆строе́нїе, мольба́ми ро́ждшїѧ тѧ̀."},
            {"TEXT": "Ѹмныхъ же и҆ чꙋ́вственныхъ, преминꙋ́вши дв҃о сла́вою и҆ че́стїю, ра́звѣ бг҃а, не ѡ҆мерзѝ менѐ преминꙋ́вшагѡ въ прегрѣше́нїихъ, ве́тхихъ же и҆ но́выхъ человѣ̑къ согрѣ́шшихъ на землѝ: но твое́ю мл҃твою сп҃си́ мѧ."}
        ]
    },
    "U": {
        "S1": [
            {"TEXT": "Сп҃се́нїе содѣ́лалъ є҆сѝ посредѣ̀ землѝ хрⷭ҇тѐ бж҃е, на крⷭ҇тѣ̀ пречⷭ҇тѣи рꙋ́цѣ твоѝ просте́рлъ є҆сѝ, собира́ѧ всѧ̑ ꙗ҆зы́ки, зовꙋ́щыѧ: гдⷭ҇и, сла́ва тебѣ̀."},
            {"TEXT": "И҆́мже ѡ҆́бразомъ плѣни́лъ є҆́сть вра́гъ а҆да́ма дре́вомъ снѣ́днымъ: та́коже гдⷭ҇и, са́мъ плѣни́лъ є҆сѝ ты̀ врага̀ дре́вомъ крⷭ҇тнымъ, и҆ стрⷭ҇тїю твое́ю: на се́ бо прише́лъ є҆сѝ вторы́й а҆да́мъ, взыска́ти заблꙋ́ждшаго, и҆ ѡ҆живи́ти ᲂу҆ме́ршаго: бж҃е сла́ва тебѣ̀."}
        ],
        "S1_B": {"TITLE": "Крⷭ҇тобг҃оро́диченъ", "TEXT": "Тѧ̀ велича́емъ бцⷣе вопїю́ще: ра́дꙋйсѧ же́зле, ѿ негѡ́же безсѣ́меннѡ бг҃ъ прозѧбы́й, погꙋбѝ на дре́вѣ сме́рть."},
        "S2": [
            {"TEXT": "Животворѧ́щїй крⷭ҇тъ твоеѧ̀ бл҃гости, є҆го́же дарова́лъ є҆сѝ на́мъ недостѡ́йнымъ гдⷭ҇и, тебѣ̀ прино́симъ въ мл҃твꙋ: сп҃сѝ гра́дъ тво́й, ми́ръ да́рꙋѧй бцⷣы ра́ди, є҆ди́не чл҃вѣколю́бче."},
            {"TEXT": "Просвѣти́вый земна̑ѧ крⷭ҇то́мъ и҆ призва́вый на покаѧ́нїе грѣ̑шныѧ, не ѿлꙋчѝ менѐ ста́да твоегѡ̀, па́стырю до́брый: но взыщѝ менѐ заблꙋ́ждшаго влⷣко, и҆ ст҃о́мꙋ твоемꙋ̀ ста́дꙋ сопричтѝ, и҆́же є҆ди́нъ бл҃гъ и҆ чл҃вѣколю́бецъ."},
            {"TEXT": "И҆́же просвѣти́вый ст҃ы̑ѧ твоѧ̑ па́че зла́та, и҆ просла́вивый прпⷣбныѧ твоѧ̑, ꙗ҆́кѡ бл҃гъ: ѿ ни́хже ᲂу҆моле́нъ быва́ѧ хрⷭ҇тѐ бж҃е, жи́знь на́шꙋ ᲂу҆мирѝ, ꙗ҆́кѡ чл҃вѣколю́бецъ, и҆ мл҃твꙋ и҆спра́ви ꙗ҆́кѡ кади́ло, и҆́же є҆ди́не во ст҃ы́хъ почива́ѧй."}
        ],
        "S2_B": {"TITLE": "Крⷭ҇тобг҃оро́диченъ", "PODOBEN": "Млⷭ҇рдїѧ сꙋ́щи:", "TEXT": "Дв҃а и҆ мт҃и твоѧ̀, хрⷭ҇тѐ, на крⷭ҇тѣ̀ зрѧ́щи тѧ̀ ме́ртва просте́рта, пла́чꙋщи го́рькѡ глаго́лаше: сн҃е мо́й, что̀ стра́шное сїѐ та́инство; и҆́же всѣ̑мъ да́рꙋѧй живо́тъ вѣ́чный, во́лею на крⷭ҇тѣ̀ ка́кѡ ᲂу҆мира́еши сме́ртїю поно́сною;"},
        "S3": [
            {"PODOBEN": "Млⷭ҇рдїѧ сꙋ́щи:", "TEXT": "Распѧ́тисѧ претерпѣ́лъ є҆сѝ на́съ ра́ди, и҆ ме́ртвъ бы́ти і҆и҃се жизнода́вче, ꙗ҆́кѡ да рꙋкꙋ̀ твоє́ю созда́нїе ѿ сме́ртнагѡ ѡ҆сꙋжде́нїѧ и҆зба́виши, ꙗ҆́кѡ бл҃гоꙋтро́бенъ бг҃ъ и҆ чл҃вѣколю́бецъ, за мно́жество щедро́тъ: и҆́же є҆ди́нъ сы́й безгрѣ́шенъ."},
            {"TEXT": "Ꙗ҆́кѡ разбо́йникъ и҆сповѣ́дꙋю, и҆ вопїю́ ти бл҃го́мꙋ: помѧни́ мѧ гдⷭ҇и, во црⷭ҇твїи твое́мъ: и҆ съ ни́мъ мѧ̀ сопричтѝ, и҆́же во́лею стрⷭ҇ти на́съ ра́ди прїе́мый."}
        ],
        "S3_B": {"TITLE": "Крⷭ҇тобг҃оро́диченъ", "TEXT": "Чⷭ҇тны́мъ крⷭ҇то́мъ сн҃а твоегѡ̀ сохранѧ́еми, влⷣчце чⷭ҇таѧ бцⷣе, всѧ́къ прило́гъ бори́телѧ всѝ ᲂу҆до́бнѣ побѣжда́емъ: сегѡ̀ ра́ди по до́лгꙋ тѧ̀ ᲂу҆бл҃жа́емъ, ꙗ҆́кѡ мт҃рь бж҃їю, є҆ди́нꙋ ᲂу҆пова́нїе дꙋша́мъ на́шымъ."},
        "K": {
            "P1": {
                "1": [
                    {"TITLE": "І҆рмо́съ", "TEXT": "Во глꙋбинѣ̀ постла̀ и҆ногда̀ фараѡни́тское всево́инство преѡрꙋже́ннаѧ си́ла, вопло́щшеесѧ же сло́во всеѕло́бный грѣ́хъ потреби́ло єсть, препросла́вленный гдⷭ҇ь, сла́внѡ бо просла́висѧ."},
                    {"TEXT": "Престꙋпи́въ пе́рвꙋю за́повѣдь дре́вле первозда́нный, ѿ сада̀ сме́рть ѡ҆б̾е́мъ: воздви́гнꙋвыйсѧ же на дре́во безсме́ртный, и҆ сме́рти вкꙋси́вый, безсме́ртїе всѣ̑мъ человѣ́кѡмъ дарова̀."},
                    {"TEXT": "Крⷭ҇тꙋ̀ водрꙋзи́вшꙋсѧ на землѝ, низпадѐ шата́нїе врага̀, и҆ ѿню́дъ потреби́сѧ: пре́жде же ѿринове́нный человѣ́къ па́ки въ ра́й вхо́дитъ. сла́ва тебѣ̀ та́кѡ є҆ди́номꙋ бл҃гоизво́лившемꙋ бг҃ꙋ на́шемꙋ."},
                    {"TITLE": "Мч҃нченъ", "TEXT": "Ꙗ҆́кѡ ѻ҆внѝ, ꙗ҆́кѡ а҆́гнцы слове́снїи, всѝ закала́еми, и҆ на ᲂу҆́ды неми́лостивнѡ ссѣка́еми прехва́льнїи мч҃нцы, и҆ принесе́ни бы́сте закла́номꙋ ꙗ҆́кѡ ѻ҆вча́та: и҆ ны́нѣ цр҃ковь ст҃ꙋ́ю перворо́дныхъ просвѣща́ете."},
                    {"TITLE": "Мч҃нченъ", "TEXT": "Крѣ́пкое стоѧ́нїе мꙋ́дрїи всегда̀ творѧ́ще, лꙋка̑выѧ врагѝ низложи́сте, мечѝ ссѣка́еми, и҆ во ѻ҆́гнь и҆ въ во́дꙋ вмета́еми: тѣ́мже бл҃же́нныѧ кончи́ны стрⷭ҇тоте́рпцы сподо́бистесѧ."},
                    {"TITLE": "Бг҃оро́диченъ", "TEXT": "Сщ҃е́нный тѧ̀ прⷪ҇ро́ческїй ли́къ нарица́ше две́рь непрохо́днꙋю, зе́млю и҆збра́ннꙋю, и҆ го́рꙋ несѣко́мꙋю, пречⷭ҇таѧ влⷣчце: влⷣкꙋ бо всѣ́хъ родила̀ є҆сѝ во́лею распѧ́тїе пло́тїю прїе́мшаго."}
                ],
                "2": [
                    {"TITLE": "І҆рмо́съ", "TEXT": "Грѧди́те лю́дїе, пои́мъ пѣ́снь хрⷭ҇тꙋ̀ бг҃ꙋ, раздѣ́льшемꙋ мо́ре, и҆ наста́вльшемꙋ лю́ди, ꙗже и҆зведѐ и҆з̾ рабо́ты є҆гѵ́петскїѧ, ꙗкѡ просла́висѧ."},
                    {"TEXT": "Всѝ вѣ́рнїи прїиди́те, согла́снѡ воспои́мъ бцⷣꙋ: та́ бо хрⷭ҇та̀ родила̀ є҆́сть па́че ᲂу҆ма̀ человѣ́ча, и҆ непреста́ннѡ мо́литъ сп҃стѝ всѣ́хъ на́съ."},
                    {"TEXT": "И҆́же ѡ҆́бразъ ѻ҆́ч҃и ѵ҆поста́си, и҆з̾ тебѐ прїѧ́тъ смѣше́нїе бг҃ороди́тельнице, и҆ и҆стлѣ́вшїй ѡ҆́бразъ просла́ви, и҆ сего̀ но́ва сотворѝ."},
                    {"TEXT": "Херꙋві̑мъ чⷭ҇тнѣ́йши сꙋ́щи, и҆ нбⷭ҇ныхъ крꙋ̑гъ превы́шши была̀ є҆сѝ: бг҃а бо па́че ᲂу҆ма̀ во ᲂу҆тро́бѣ твое́й безстра́стнѡ вмѣсти́ла є҆сѝ."},
                    {"TEXT": "И҆збавле́нїе на́шихъ грѣхѡ́въ родила̀ є҆сѝ бл҃года́телѧ гдⷭ҇а, и҆змѣни́вши ме́ртвость пра́ѻтца а҆да́ма, возвела̀ є҆сѝ є҆стество̀ къ нбⷭ҇нымъ."}
                ]
            },
            "P3": {
                "1": [
                    {"TITLE": "І҆рмо́съ", "TEXT": "Процвѣла̀ є҆́сть пꙋсты́нѧ, ꙗ҆́кѡ крі́нъ гдⷭ҇и, ꙗ҆зы́ческаѧ неплодѧ́щаѧ цр҃ковь, прише́ствїемъ твои́мъ въ не́йже ᲂу҆тверди́сѧ моѐ се́рдце."},
                    {"TEXT": "Распина́емь поколеба́лъ є҆сѝ всю̀ тва́рь гдⷭ҇и, и҆ вѣ̑рныѧ ᲂу҆тверди́лъ є҆сѝ, воспѣва́ющыѧ си́лꙋ твою̀, и҆ неизрече́нное сло́ве снизхожде́нїе твоѐ."},
                    {"TEXT": "Ра́й ѿве́рзлъ є҆сѝ крⷭ҇то́мъ твои́мъ влⷣко, и҆ разбо́йника вве́лъ є҆сѝ позна́вшаго црⷭ҇твїе твоѐ, и҆ бога́тство бж҃е́ственнагѡ твоегѡ̀ бл҃гоꙋтро́бїѧ."},
                    {"TITLE": "Мч҃нченъ", "TEXT": "Процвѣто́ша мч҃нцы ꙗ҆́коже шипцы̀ бл҃гоꙋха́ннїи, въ мы́сленныхъ де́брѣхъ, и҆ ѕлосмра́днꙋю пре́лесть ѿгна́ша, и҆ вѣ́рныхъ сердца̀ ѡ҆бл҃гоꙋха́ша."},
                    {"TITLE": "Мч҃нченъ", "TEXT": "Свѣти́льницы вселе́нныѧ, вѣ́рныхъ сп҃си́телїе ст҃і́и, свѣ́тлыми дх҃а зарѧ́ми всѣ́хъ просвѣти́те, ва́съ по до́лгꙋ ᲂу҆бл҃жа́ющихъ."},
                    {"TITLE": "Бг҃оро́диченъ", "TEXT": "Воздвиза́ема на дре́во жизнода́вца ви́дѧщи, и҆ во́лею ᲂу҆мира́юща, всѣ̑мъ жи́знь подаю́щаго, болѧ́ше ᲂу҆тро́бою всенепоро́чнаѧ."}
                ],
                "2": [
                    {"TITLE": "І҆рмо́съ", "TEXT": "Ѹ҆твердѝ на́съ въ тебѣ̀ гдⷭ҇и, дре́вомъ ѹ҆мерщве́й грѣ́хъ, и҆ стра́хъ тво́й всадѝ въ сердца̀ на́съ пою́щихъ тѧ̀."},
                    {"TEXT": "Златꙋ́ю ꙗ҆́кѡ вои́стиннꙋ кади́льницꙋ, и҆ рꙋ́чкꙋ ма́нны, и҆ бж҃їю го́рꙋ, и҆ пала́тꙋ краснꙋ̀ бж҃е́ственнꙋю, тѧ̀ дв҃о и҆менꙋ́емъ."},
                    {"TEXT": "Цр҃ковь и҆ сщ҃е́нное жили́ще сло́ва сꙋ́щи бцⷣе: согрѣше́нїй ѡ҆чисти́лище, пречⷭ҇таѧ, бꙋ́ди мѝ приснодв҃о."},
                    {"TEXT": "Ни ѧ҆зы́къ земноро́дныхъ, ни ᲂу҆́мъ безпло́тныхъ возмо́жетъ ржⷭ҇тво̀ твоѐ сказа́ти: вы́ше є҆стества́ бо и҆ смы́сла, бцⷣе зижди́телѧ родила̀ є҆сѝ."},
                    {"TEXT": "Оу҆твержде́нїе бꙋ́ди и҆ прибѣ́жище, и҆ покро́въ дв҃о бг҃ороди́тельнице, вѣ́рою къ тебѣ̀ прибѣга́ющымъ, и҆ бж҃їю тѧ̀ мт҃рь провозвѣща́ющымъ."}
                ]
            },
            "P4": {
                "1": [
                    {"TITLE": "І҆рмо́съ", "TEXT": "Прише́лъ є҆сѝ ѿ дв҃ы, не хода́тай, ни а҆гг҃лъ, но са́мъ гдⷭ҇и вопло́щьсѧ, и҆ сп҃слъ є҆сѝ всего́ мѧ человѣ́ка. тѣ́мъ зовꙋ́ ти: сла́ва си́лѣ твое́й гдⷭ҇и."},
                    {"TEXT": "Оу҆праздни́лъ є҆сѝ нача́ло лю́тагѡ мїроде́ржца, на дре́во возноси́мь, и҆ клѧ́твꙋ потреби́лъ є҆сѝ. тѣ́мже тѧ̀ сла́вимъ, и҆̀же тобо́ю сп҃се́ни, є҆ди́не гдⷭ҇и."},
                    {"TEXT": "Распросте́рта на дре́вѣ ви́дѣвшее тѧ̀ со́лнце скры̀ свѣ́тъ, го́ры и҆ ка́менїе распадо́шасѧ, и҆ завѣ́са церко́внаѧ раздра́сѧ всеси́льне."},
                    {"TITLE": "Мч҃нченъ", "TEXT": "Оу҆мерщвлѧ́еми, врага̀ до конца̀ ᲂу҆мертви́сте, желѣ́зомъ стрꙋ́жеми, ко́жнагѡ ᲂу҆мерщвле́нїѧ дебельства̀ совлеко́стесѧ мч҃нцы гдⷭ҇ни, и҆ сла́вою ѡ҆блеко́стесѧ."},
                    {"TITLE": "Мч҃нченъ", "TEXT": "Оу҆сѣка́емыми глава́ми мч҃нцы, ᲂу҆жа́снѡ лꙋка́выхъ си́лъ главы̑ ѿсѣко́ша, и҆ пребыва́ющꙋю сла́вꙋ наслѣ́доваша ра́дꙋющесѧ."},
                    {"TITLE": "Бг҃оро́диченъ", "TEXT": "Возсїѧ̀ и҆з̾ ᲂу҆тро́бы твоеѧ̀, ѻ҆трокови́це неискꙋсобра́чнаѧ, ѻ҆́ч҃ее заре́нїе хрⷭ҇то́съ, и҆ просвѣтѝ вселе́ннꙋю, распина́емь, и҆ бѣсо́вскꙋю тьмꙋ̀ потреби́лъ є҆́сть."}
                ],
                "2": [
                    {"TITLE": "І҆рмо́съ", "TEXT": "Прише́лъ є҆сѝ ѿ дв҃ы, не хода́тай, ни а҆гг҃лъ, но са́мъ гдⷭ҇и вопло́щьсѧ, и҆ сп҃слъ є҆сѝ всего́ мѧ человѣ́ка. тѣ́мъ зовꙋ́ ти: сла́ва си́лѣ твое́й гдⷭ҇и."},
                    {"TEXT": "Ка́плю мѝ ᲂу҆миле́нїѧ ѡ҆дождѝ влⷣчце, взима́ющи всѧ́къ се́рдца моегѡ̀ зно́й, и҆ помышле́нїѧ моегѡ̀ мꙋ̑тныѧ пото́ки ᲂу҆ставлѧ́ющи."},
                    {"TEXT": "Ѻ҆рꙋ́жїемъ мѧ̀ сласте́й ᲂу҆ѧ́звлена, и҆ лежа́ща ᲂу҆ра́нена, пречⷭ҇таѧ не пре́зри, но и҆сцѣлѝ копїе́мъ и҆ кро́вїю распѧ́тагѡ сн҃а твоегѡ̀ и҆ бг҃а на́шегѡ."},
                    {"TEXT": "Ѡ҆богати́вши влады́чествомъ всю̀ тва́рь, лю́тѣ мѧ̀ ѡ҆бнища́вша бл҃года́тїю бж҃е́ственною ᲂу҆ще́дри: ꙗ҆́кѡ да велича́ю тѧ̀, ꙗ҆́кѡ бл҃гꙋ́ю мою̀ предста́тельницꙋ, всенепоро́чнаѧ."},
                    {"TEXT": "Прохлади́ мѧ̀ дв҃о покаѧ́нїемъ, и҆ ѡ҆дождѝ се́рдце моѐ и҆зсо́хшее зно́емъ страсте́й, и҆злива́ющи на мѧ̀ є҆ле́й и҆ цѣле́нїе млⷭ҇ти твоеѧ̀."}
                ]
            },
            "P5": {
                "1": [
                    {"TITLE": "І҆рмо́съ", "TEXT": "Хода́тай бг҃ꙋ и҆ человѣ́кѡмъ бы́лъ є҆сѝ хрⷭ҇тѐ бж҃е: тобо́ю бо влⷣко къ свѣтонача́льникꙋ ѻ҆ц҃ꙋ̀ твоемꙋ̀, ѿ но́щи невѣ́дѣнїѧ приведе́нїе и҆́мамы."},
                    {"TEXT": "На крⷭ҇тѣ̀ пригвозди́всѧ, земна̑ѧ ѡ҆снова̑нїѧ поколеба́лъ є҆сѝ, и҆ копїе́мъ пробода́емь, ѕмі́ѧ началоѕло́бнаго закла́лъ є҆сѝ, и҆ то́ки сп҃се́нїѧ всѣ̑мъ хрⷭ҇тѐ и҆сточи́лъ є҆сѝ."},
                    {"TEXT": "Не терпѣ́лъ є҆сѝ зрѣ́ти заблꙋжда́ема, є҆го́же рꙋка́ма созда́въ, рꙋ́цѣ распросте́рлъ є҆сѝ сло́ве на дре́вѣ ᲂу҆мерщвлѧ́емь, и҆ ѡ҆живи́лъ є҆сѝ сего̀ дре́вомъ дре́вле ᲂу҆ме́ршаго."},
                    {"TITLE": "Мч҃нченъ", "TEXT": "Дрꙋ́зи хрⷭ҇тѡ́вы, те́плїи человѣ́кѡмъ застꙋ̑пницы, цвѣ́ти честні́и, преꙋдо́бреннїи сосꙋ́ди дх҃а, мꙋ́дрїи стрⷭ҇тоте́рпцы, досто́йнѣ ᲂу҆бл҃жа́ютсѧ."},
                    {"TITLE": "Мч҃нченъ", "TEXT": "Зако́ннѡ пострада̀ ли́къ ст҃ы́хъ твои́хъ страда́лєцъ, беззако́нныхъ посрамѝ є҆ди́не законода́вче, си́лою твое́ю, и҆ сконча́въ тече́нїе, мч҃нчески вѣнча́сѧ."},
                    {"TITLE": "Бг҃оро́диченъ", "TEXT": "Ꙗ҆ви́ласѧ є҆сѝ чⷭ҇таѧ, по ржⷭ҇твѣ̀ нетлѣ́нна, бг҃ъ бо и҆з̾ тебѐ роди́сѧ воплоща́емь: є҆го́же ᲂу҆смотри́вши распина́ема, не терпѧ́щи, ᲂу҆тро́бною болѣ́знїю восклица́ла є҆сѝ."}
                ],
                "2": [
                    {"TITLE": "І҆рмо́съ", "TEXT": "Свѣ́та пода́телю и҆ вѣкѡ́въ тво́рче гдⷭ҇и, во свѣ́тѣ твои́хъ повелѣ́нїй наста́ви на́съ: ра́звѣ бо тебѐ и҆но́гѡ бг҃а не зна́емъ."},
                    {"TEXT": "Воплоще́нна и҆з̾ тебѐ бг҃ороди́тельнице, вѣ́рнїи позна́хомъ, без̾ сѣ́мене сн҃а ро́ждшасѧ бг҃а и҆́стинна, и҆ человѣ́ка є҆стество́мъ. тѣ́мже тѧ̀ сла́вимъ."},
                    {"TEXT": "Под̾ кро́въ тво́й, пречⷭ҇таѧ, и҆ застꙋпле́нїе вѣ́рнїи всегда̀ прибѣга́юще вѣ́рою, тебѐ ра́ди дв҃о, и҆збавлѧ́емсѧ всѧ́кагѡ лю́тагѡ ѡ҆бстоѧ́нїѧ."},
                    {"TEXT": "И҆зба́ви на́съ и҆скꙋше́нїй, и҆ ѿ бꙋ́ри помышле́нїй пречⷭ҇таѧ, всѧ́кагѡ гнѣ́ва, и҆ всѧ́кагѡ грѣха̀, гла́да же и҆ гꙋби́тельства, и҆ вѣ́чнагѡ дв҃о мꙋче́нїѧ."},
                    {"TEXT": "Предста́тельнице на́ша, сп҃се́нїе и҆ ᲂу҆пова́нїе влⷣчце хрⷭ҇тїа́нъ сꙋ́щи, сп҃са́й любо́вїю тѧ̀ при́снѡ вѣ́рнѡ воспѣва́ющихъ дв҃о всепѣ́таѧ."}
                ]
            },
            "P6": {
                "1": [
                    {"TITLE": "І҆рмо́съ", "TEXT": "Ко гдⷭ҇ꙋ ѿ ки́та і҆ѡ́на возопѝ: ты́ мѧ возведѝ и҆з̾ глꙋбины̀ а҆́да, молю́сѧ, да ꙗ҆́кѡ и҆зба́вителю во гла́сѣ хвале́нїѧ, и҆́стины же дꙋ́хомъ пожрꙋ̀ тебѣ̀."},
                    {"TEXT": "На ю҆́ныѧ главы̑ поло́жъ дла̑ни и҆ногда̀ і҆а́кѡвъ, крⷭ҇тъ прописова́ше, на не́мже сло́ве распросте́рлъ є҆сѝ дла̑ни: и҆ ѿ рꙋкѝ льсти́вагѡ борца̀ и҆зба́вилъ є҆сѝ хрⷭ҇тѐ человѣ́чество."},
                    {"TEXT": "Распе́ншꙋсѧ хрⷭ҇тѐ тебѣ̀ всецр҃ю̀ во́лею, ца́рствꙋющїй грѣ́хъ потреби́сѧ: а҆да́мъ же и҆́же и҆ногда̀ дре́вле и҆з̾ раѧ̀ и҆згна́нный, въ то́й вселѧ́етсѧ па́ки, тебѐ воспѣва́ѧ."},
                    {"TITLE": "Мч҃нченъ", "TEXT": "Красны̀ сꙋ́ще въ ра́нахъ сщ҃є́нныѧ, и҆̀же бл҃голѣ́пїемъ ᲂу҆краси́вшыѧсѧ нбⷭ҇нымъ, вои́стиннꙋ возлю́блєнныѧ гдⷭ҇ни мч҃нки, несꙋмнѣ́ннымъ се́рдцемъ воспои́мъ."},
                    {"TITLE": "Мч҃нченъ", "TEXT": "Неꙋгаси́мꙋ свѣщꙋ̀ свою̀ соблю́дше, бж҃е́ственнїи мч҃нцы, напои́ша бога́тнѡ кровьмѝ свои́ми, и҆ бж҃е́ственнагѡ черто́га полꙋчи́ша вхо́дъ ра́дꙋющесѧ."},
                    {"TITLE": "Бг҃оро́диченъ", "TEXT": "Пое́мъ тѧ̀ всепѣ́таѧ, ꙗ҆́кѡ бг҃а ро́ждшꙋю препѣ́таго, на дре́вѣ сопротивоборца̀ врага̀ погꙋ́бльша, и҆ и҆з̾ тлѝ и҆зба́вльшаго воспѣва́ющихъ тогѡ̀ страда̑нїѧ."}
                ],
                "2": [
                    {"TITLE": "І҆рмо́съ", "TEXT": "Въ бе́зднѣ грѣхо́внѣй валѧ́ѧсѧ, неизслѣ́днꙋю милосе́рдїѧ твоегѡ̀ призыва́ю бе́зднꙋ: ѿ тлѝ бж҃е мѧ̀ возведѝ."},
                    {"TEXT": "И҆́же во́лею всѧ̑ содѣ́лавый, и҆зво́ли во чре́во неискꙋсобра́чныѧ всели́тисѧ: и҆ и҆̀же тлѣ́нїемъ болѧ́щыѧ, нетлѣ́нїемъ ѡ҆богати́лъ є҆́сть, ꙗ҆́кѡ млⷭ҇рдъ."},
                    {"TEXT": "Превы́шши вы́шнихъ си́лъ, и҆ ст҃ѣ́йши є҆сѝ пренепоро́чнаѧ, па́че є҆стества̀ вмѣсти́вши, невмѣсти́мое сло́во во чре́во твоѐ."},
                    {"TEXT": "На пꙋти́ мѧ жите́йстѣмъ заблꙋжда́юща, и҆ въ безпꙋ́тїе ча́стѡ впа́дающа грѣхо́вное, къ стезѝ покаѧ́нїѧ влⷣчце наста́ви мѧ̀."},
                    {"TEXT": "Не пре́зри чⷭ҇таѧ, мольбы̑ на́шѧ, на тѧ̀ возло́жшихъ наде́ждꙋ ра̑бъ твои́хъ: прибѣ́жище бо влⷣчце, и҆ дꙋша́мъ ѡ҆чисти́лище ты̀ є҆сѝ."}
                ]
            },
            "P7": {
                "1": [
                    {"TITLE": "І҆рмо́съ", "TEXT": "Бг҃опроти́вное велѣ́нїе беззако́ннꙋющагѡ мꙋчи́телѧ, высо́къ пла́мень вознесло̀ є҆́сть: хрⷭ҇то́съ же прострѐ бг҃очести̑вымъ ѻ҆трокѡ́мъ ро́сꙋ дх҃о́внꙋю, сы́й бл҃гослове́нъ и҆ препросла́вленъ."},
                    {"TEXT": "Ѻ҆рꙋ́жїе є҆́же пре́жде ѡ҆браща́емое, плещѝ мнѣ̀ дае́тъ, ѿне́лѣже копїе́мъ прободе́сѧ, на крⷭ҇тѣ̀ воздви́женый, бл҃гоꙋтро́бне гдⷭ҇и. тѣ́мже велича́ю тѧ̀, твое́ю честно́ю стрⷭ҇тїю ѡ҆брѣ́тъ безстра́стїе."},
                    {"TEXT": "Ѕмі́й, и҆́же мѡѷсе́емъ возвыша́емый на дре́во, бж҃е́ственное возвыше́нїе проѡбража́ше хрⷭ҇то́во, льсти́ваго ѕмі́ѧ ᲂу҆мертви́вшагѡ, всѣ́хъ же ѡ҆живи́вшагѡ на́съ ᲂу҆мертви́вшихсѧ престꙋпле́нїемъ."},
                    {"TITLE": "Мч҃нченъ", "TEXT": "Сы́нове быва́ете бж҃е́ственнымъ прїѡбще́нїемъ, безнача́льна роди́телѧ сн҃ꙋ собезнача́льнꙋ ст҃і́и стрⷭ҇ти пречⷭ҇тѣй ᲂу҆подо́бльшесѧ, тѣ́мже бра́тїю ва́съ нарица́етъ, и҆ наслѣ́дники црⷭ҇твїѧ своегѡ̀."},
                    {"TITLE": "Мч҃нченъ", "TEXT": "На крⷭ҇тъ возвыша́еми, ꙗ҆́кѡ влⷣка, и҆ копїе́мъ пробода́еми, и҆ мечѝ ссѣца́еми, на ѻ҆́гнь же и҆ во́дꙋ раздѣлѧ́еми, и҆ сдроблѧ́еми колесы̀ бг҃оно́снїи ра́довахꙋсѧ мч҃нцы."},
                    {"TITLE": "Бг҃оро́диченъ", "TEXT": "Гро́здъ созрѣ́вшїй, є҆го́же невоздѣ́ланнѡ чⷭ҇таѧ возрасти́ла є҆сѝ на дре́вѣ ꙗ҆́кѡ ᲂу҆зрѣ̀ повѣ́шена взыва́ше: ча́до моѐ сла́дкое, мсто̀ и҆ска́пай, и҆́мже страсте́й пїѧ́нство ѿи́метсѧ."}
                ],
                "2": [
                    {"TITLE": "І҆рмо́съ", "TEXT": "Бг҃опроти́вное велѣ́нїе беззако́ннꙋющагѡ мꙋчи́телѧ, высо́къ пла́мень вознесло̀ є҆́сть: хрⷭ҇то́съ же прострѐ бг҃очести̑вымъ ѻ҆трокѡ́мъ ро́сꙋ дх҃о́внꙋю, сы́й бл҃гослове́нъ и҆ препросла́вленъ."},
                    {"TEXT": "Крѣ́пость моѧ̀ и҆ пѣ́нїе и҆ сп҃се́нїе, и҆ и҆звѣ́стное застꙋпле́нїе, и҆ стѣна̀ неѡбори́маѧ: сꙋ́щи влⷣчце, борю́щыѧ мѧ̀ де́мѡны поборѝ, при́снѡ и҆́щꙋщыѧ ᲂу҆мертви́ти мѧ̀."},
                    {"TEXT": "Бг҃а вопло́щши ѿ дѣ́вственныхъ твои́хъ крове́й, ѡ҆божи́вшаго дв҃о человѣ́чество: тѣ́мже мѧ̀ страстьмѝ ѡ҆скверне́ннаго, и҆ и҆стлѣ́вша вра́жїими ко́зньми, и҆зба́ви мл҃твами твои́ми."},
                    {"TEXT": "Пе́щь проѡбража́ше твоѐ ржⷭ҇тво̀ всенепоро́чнаѧ: ѻ҆́троки бо не ѡ҆палѝ, ꙗ҆́коже ни ᲂу҆тро́бꙋ твою̀ ѻ҆́гнь непостоѧ́нный. тѣ́мже мо́лимъ тѧ̀: рабы̑ твоѧ̑ ѻ҆гнѧ̀ вѣ́чнагѡ и҆зба́ви."}
                ]
            },
            "P8": {
                "1": [
                    {"TITLE": "І҆рмо́съ", "TEXT": "Пе́щь и҆ногда̀ ѻ҆́гненнаѧ въ вавѷлѡ́нѣ дѣ̑йства раздѣлѧ́ше, бж҃їимъ велѣ́нїемъ халдє́и ѡ҆палѧ́ющаѧ, вѣ̑рныѧ же ѡ҆роша́ющаѧ, пою́щыѧ: бл҃гослови́те всѧ̑ дѣла̀ гдⷭ҇нѧ гдⷭ҇а."},
                    {"TEXT": "Кро́вїю и҆з̾ твои́хъ ре́бръ нетлѣ́нныхъ и҆ска́павшею долготерпѣли́ве, тва́рь ѡ҆свѧти́сѧ: рѣ́ки же многобо́жїѧ и҆зсꙋше́ны бы́ша: тꙋ́чы же ꙗ҆ви́шасѧ бл҃гоче́стїѧ, пре́лестей бездо́ждїе потреблѧ́ющыѧ."},
                    {"TEXT": "Распѧ́тїѧ твоегѡ̀ со́лнце ᲂу҆стыдѣ́сѧ, и҆ своѧ̑ лꙋчы̀ сокры̀: ка́менїе же распадо́шасѧ, и҆ а҆́дъ ни́зꙋ ᲂу҆страши́сѧ: пра́ведныхъ же дꙋ́си взыгра́шасѧ, ча́юще всеконе́чнагѡ сло́ве и҆збавле́нїѧ."},
                    {"TITLE": "Мч҃нченъ", "TEXT": "И҆сцѣлє́нїѧ вѣ̑рнымъ то́чатъ ѡ҆ста́нки моще́й стрⷭ҇тоте́рпєцъ, и҆ всегда̀ вре́ды неꙋдобоисцѣ́льныхъ болѣ́зней и҆сцѣлѣва́ютъ: ꙗ҆́кѡ ди́венъ є҆сѝ гдⷭ҇и, зове́мъ бл҃года́рнѡ, во ст҃ы́хъ твои́хъ мч҃нцѣхъ."},
                    {"TITLE": "Мч҃нченъ", "TEXT": "Оу҆ста̀ ѕвѣре́й, и҆ врє́нїѧ конѡ́бнаѧ, померза̑нїѧ же и҆ стꙋ́дєни, тѧ́жесть зно́ѧ, ногте́й и҆стерза̑нїѧ претерпѣ́сте тве́рдостїю, и҆ затворє́нїѧ, и҆ нꙋ́жднꙋю сме́рть стрⷭ҇тоте́рпцы. тѣ́мже со хрⷭ҇то́мъ прославлѧ́етесѧ."},
                    {"TITLE": "Бг҃оро́диченъ", "TEXT": "Пло́ть и҆з̾ твоегѡ̀ чре́ва прїе́млетъ хотѧ́й, и҆ зри́мь быва́етъ неви́димый, и҆ распѧ́тїе прїе́млетъ, и҆ клѧ́тва нарица́етсѧ, ѿ клѧ́твы и҆з̾има́ѧ всѣ́хъ сн҃ъ тво́й, бг҃ора́дованнаѧ влⷣчце."}
                ],
                "2": [
                    {"TITLE": "І҆рмо́съ", "TEXT": "Дре́вле ѡ҆роси́вшаго є҆врє́йскїѧ ѻ҆́троки въ пла́мени, и҆ ѡ҆пали́вшаго гдⷭ҇а халдє́и пресла́внѡ въ не́мъ, воспое́мъ глаго́люще: бл҃гослови́те и҆ превозноси́те є҆го̀ во вѣ́ки."},
                    {"TEXT": "Жи́во и҆ незави́стно сп҃се́нїе на́мъ земнорѡ́днымъ, нескве́рнаѧ а҆́гница, ꙗ҆́же породила́ є҆си а҆́гнца бж҃їѧ, не пре́зри менѐ зовꙋ́ща: бл҃гослови́те всѧ̑ дѣла̀ гдⷭ҇нѧ гдⷭ҇а."},
                    {"TEXT": "Бж҃е́ственное твоѐ пречⷭ҇таѧ, ржⷭ҇тво̀ ѡ҆бновѝ на́съ, и҆ всѣ́хъ ча̑да показа̀ и҆ сы́ны днѐ и҆ свѣ́та, и҆ сп҃сшесѧ взыва́емъ: бл҃гослови́те всѧ̑ дѣла̀ гдⷭ҇нѧ гдⷭ҇а."},
                    {"TEXT": "Живꙋ́ю во́дꙋ породила̀ є҆сѝ чⷭ҇таѧ, ѿ ложе́снъ дѣви́ческихъ, и҆ ѡ҆ставле́нїе и҆сточи́ла є҆сѝ ѿ и҆сто́чника и҆сцѣле́нїй вѣ̑рнымъ. тѣ́мже всѝ зове́мъ: бл҃гослови́те всѧ̑ дѣла̀ гдⷭ҇нѧ гдⷭ҇а."}
                ]
            },
            "P9": {
                "1": [
                    {"TITLE": "І҆рмо́съ", "TEXT": "Гро́здъ зрѣ́лый жи́зни ты̀ возрасти́ла є҆сѝ чⷭ҇таѧ: лоза́ бо є҆сѝ ᲂу҆слажда́ющи зе́млю бл҃ги́ми, ю҆́же пою́ще зове́мъ: бл҃гослови́те всѧ̑ дѣла̀ гдⷭ҇нѧ гдⷭ҇а."},
                    {"TEXT": "Безнача́льна роди́телѧ сн҃ъ, бг҃ъ и҆ гдⷭ҇ь, вопло́щсѧ ѿ дв҃ы на́мъ ꙗ҆ви́сѧ, ѡ҆мрачє́ннаѧ просвѣти́ти, собра́ти расточє́ннаѧ: тѣ́мъ всепѣ́тꙋю бцⷣꙋ велича́емъ."},
                    {"TEXT": "И҆сцѣлѝ сокрꙋше́нїе и҆ ѻ҆каѧ́нство моѐ твое́ю ра́ною сло́ве неизслѣ́дованне, и҆ погребе́нный ѡ҆́бразъ лꙋка́выми страстьмѝ, ѡ҆чи́сти стрⷭ҇тїю твое́ю, гдⷭ҇и бж҃е сп҃се́нїѧ моегѡ̀."},
                    {"TEXT": "Ви́дѣнъ бы́лъ є҆сѝ возноси́мь, на кѷпарі́сѣ влⷣко, и҆ на пе́ѵкѣ, и҆ ке́дрѣ ра́ди бл҃гости, є҆ди́нъ сы́й ст҃ы́ѧ трⷪ҇цы, є҆ди́нꙋ ѵ҆поста́сь и҆мы́й во двою̀ є҆стєствꙋ̀, да сп҃се́ши человѣ́чество."},
                    {"TITLE": "Мч҃нченъ", "TEXT": "Крⷭ҇то́мъ ꙗ҆́коже щито́мъ ѡ҆бле́кшесѧ мч҃нцы, невреди́ми ꙗ҆ви́стесѧ, всѣ́ми стрѣла́ми содѣ́лателѧ ѕло́бы. тѣ́мже ны́нѣ того̀ попира́ете, томꙋ̀ рꙋга́ющесѧ ꙗ҆́кѡ хꙋдѣ́й пти́цѣ всегда̀."},
                    {"TITLE": "Мч҃нченъ", "TEXT": "Землѧ̀ ᲂу҆́бѡ зи́нꙋвши, крѡ́ви ва́шѧ прїѧ́тъ, нб҃о же бж҃є́ственныѧ прїѧ́тъ дх҃и, и҆ со ѻ҆́гненными чи́нми бж҃е́ственномꙋ прⷭ҇то́лꙋ предстоитѐ, стрⷭ҇тоно́сны мч҃нцы, церко́внїи столпѝ непоколеби́мїи."},
                    {"TITLE": "Бг҃оро́диченъ", "TEXT": "И҆стлѣ́вшее ѡ҆бнови́ла є҆сѝ є҆стество̀ пра́ѻтчее, па́че є҆стества̀ ро́ждши, и҆ дѣ́вствꙋющи, є҆стествꙋ̀ всемꙋ̀ созда́телѧ: є҆го́же на крⷭ҇тѣ̀ повѣ́шена дре́вле ви́дѧщи, восклица́ла є҆сѝ пречⷭ҇таѧ мт҃и дв҃о."}
                ],
                "2": [
                    {"TITLE": "І҆рмо́съ", "TEXT": "Ѿ бг҃а бг҃а сло́ва, неизрече́нною мꙋ́дростїю, прише́дшаго ѡ҆бнови́ти а҆да́ма, ꙗдїю въ тлѣ́нїе па́дшаго лю́тѣ, ѿ ст҃ы́ѧ дв҃ы неизрече́ннѡ воплоти́вшагосѧ на́съ ра́ди, вѣ́рнїи є҆диномꙋ́дреннѡ пѣ́сньми велича́емъ."},
                    {"TEXT": "Чл҃вѣколю́бїѧ мѧ̀ бж҃е́ственнагѡ сподо́би ѻ҆трокови́це, ꙗ҆́же є҆ди́на чл҃вѣколю́бца бг҃а, пло́ть ѿ тебѐ заимова́вша, неизглаго́ланнѡ ро́ждши, и҆зба́ви мѧ̀ бꙋ́дꙋщагѡ пла́мене, и҆ мꙋ́ки всѧ́кїѧ, любо́вїю тебѐ сла́вѧщаго."},
                    {"TEXT": "Ꙗ҆́кѡ тве́рдꙋю предста́тельницꙋ, ꙗ҆́кѡ ᲂу҆пова́нїе и҆ стѣ́нꙋ, и҆ наде́ждꙋ, и҆ покро́въ тве́рдъ, и҆ неѡбори́мое ᲂу҆твержде́нїе, и҆ небꙋ́рное приста́нище, є҆ди́нꙋ крѣ́пкое прибѣ́жище стѧжа́вше тѧ̀ всѝ, сп҃са́емсѧ всепѣ́таѧ."},
                    {"TEXT": "Свѣ́тъ ро́ждшаѧ бж҃е́ственный, мно́гими помрачи́вшеесѧ страсте́й наведе́ньми, и҆ помышле́ньми чꙋжда́гѡ, се́рдце моѐ просвѣтѝ ѻ҆трокови́це, ка́плю подаю́щи мѝ при́снѡ, ѿ скве́рнъ грѣха̀ дв҃о, ѡ҆чища́ющꙋю мѧ̀."}
                ]
            }
        },
        "ST": [
            {"TEXT": "Крⷭ҇та̀ твоегѡ̀ дре́во хрⷭ҇тѐ бж҃е, дре́во живо́тное показа́лъ є҆сѝ на́мъ вѣ́рꙋющымъ въ тѧ̀, и҆ си́мъ ᲂу҆праздни́лъ є҆сѝ держа́вꙋ и҆мꙋ́щаго сме́рти: ѡ҆живи́лъ же є҆сѝ ны̀ ᲂу҆мерщвлє́нныѧ грѣхо́мъ. тѣ́мже вопїе́мъ тѝ: бл҃года́телю всѣ́хъ, гдⷭ҇и сла́ва тебѣ̀."},
            {"TEXT": "Во́лею ѡ҆бнища́въ ѡ҆бнища́нїѧ ра́ди а҆да́мова хрⷭ҇тѐ бж҃е, прише́лъ є҆сѝ на зе́млю ѿ дв҃ы вопло́щьсѧ, и҆ распѧ́тїе прїѧ́лъ є҆сѝ, да на́съ свободи́ши ѿ рабо́ты вра́жїѧ, гдⷭ҇и сла́ва тебѣ̀."},
            {"TITLE": "Мч҃нченъ", "TEXT": "Всѧ́къ гра́дъ и҆ страна̀ чтꙋ́тъ мѡ́щи ва́шѧ, ѽ стрⷭ҇тоте́рпцы мч҃нцы: вы́ бо зако́ннѡ пострада́вше, вѣнцы̀ нбⷭ҇ныѧ прїѧ́сте, и҆ сегѡ̀ ра́ди ст҃и́телємъ є҆стѐ похвала̀ и҆ цр҃квамъ бл҃голѣ́пїе."},
            {"TITLE": "Крⷭ҇тобг҃оро́диченъ", "PODOBEN": "Є҆гда̀ ѿ дре́ва тѧ̀:", "TEXT": "Гро́здъ всезрѣ́лый чⷭ҇таѧ, є҆го́же невоздѣ́ланнѡ во ᲂу҆тро́бѣ носи́ла є҆сѝ, на дре́вѣ ꙗ҆́кѡ ᲂу҆зрѣ́ла є҆сѝ сего̀ повѣ́шена, рыда́ющи восклица́ла є҆сѝ, и҆ взыва́ла: ча́до, сла́дость и҆ска́пай, є҆́юже ѿи́метсѧ пїѧ́нство всѧ́кое страсте́й, бл҃года́телю, менѐ ра́ди тебѐ ро́ждшїѧ, свои́мъ бл҃гоꙋтро́бїемъ ᲂу҆молѧ́емь."}
        ]
    },
    "L": {
        "B": [
            {"TEXT": "Гла́съ тѝ﻿ прино́симъ разбо́йничь, и҆ мо́лимсѧ: помѧнѝ на́съ сп҃се, во црⷭ҇твїи твое́мъ."},
            {"TEXT": "На крⷭ҇тъ возне́сшꙋсѧ тѝ сп҃се, совозне́слъ є҆сѝ всѐ человѣ́ческое є҆стество̀, непреста́ннѡ пою́щее тѧ̀."},
            {"TEXT": "А҆да́мово рꙋкописа́нїе копїе́мъ твои́мъ раздра́лъ є҆сѝ, того̀ написꙋ́ѧ въ кни́зѣ живы́хъ чл҃вѣколю́бче."},
            {"TEXT": "Подо́бницы бы́вше распѧ́тїе претерпѣ́вшемꙋ, тогѡ̀ ѻ҆́бщницы и҆ сла́вѣ ꙗ҆ви́стесѧ мч҃нцы."},
            {"TEXT": "Ѻ҆ц҃ъ пребезнача́льный, сн҃ъ собезнача́льный, да пое́тсѧ во є҆ди́ной че́сти и҆ сла́вѣ кꙋ́пнѡ со ст҃ы́мъ дх҃омъ."},
            {"TEXT": "На крⷭ҇тѣ̀ ꙗ҆́кѡ ви́дѣвши, є҆го́же без̾ сѣ́мене родила̀ є҆сѝ, тогѡ̀ долготерпѣ́нїе ѻ҆трокови́це, воспѣва́ла є҆сѝ слезѧ́щи."}
        ]
    }
}