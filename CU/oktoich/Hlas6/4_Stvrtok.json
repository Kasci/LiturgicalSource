{
    "V": {
        "HV": [
            {"PODOBEN": "Тридне́венъ воскрⷭ҇лъ є҆сѝ:", "TEXT": "Вели̑кимъ та́йнамъ бж҃їимъ слꙋжи́телїе бы́сте, бг҃осло́вцы и҆ бг҃ови́дцы, ѹ҆ченицы̀: и҆ бл҃года́ть и҆сцѣле́нїй прїѧ́сте, и҆ всѣ̑мъ человѣ́кѡмъ болѣ̑зни и҆сцѣлѧ́ете."},
            {"TEXT": "Вели́кое прибѣ́жище и҆ покро́въ дꙋша́мъ на́шымъ, дꙋхѡ́въ лю́тыхъ прогна́нїе, вы̀ є҆стѐ бг҃ови́дцы а҆пⷭ҇ли гдⷭ҇ни: тѣ́мже ва́съ при́снѡ почита́емъ."},
            {"TEXT": "Ѿ всѧ́кагѡ ѡ҆бстоѧ́нїѧ, и҆ вре́да бѣсо́вскагѡ, и҆ прегрѣше́нїй, и҆ ѕла́гѡ плѣне́нїѧ и҆зба́вите, вѣ́рою ва́съ восхвалѧ́ющихъ, бж҃е́ственнїи а҆пⷭ҇ли бл҃же́ннїи."},
            {"PODOBEN": "Тридне́венъ воскрⷭ҇лъ є҆сѝ:", "TEXT": "Нїко́лае бл҃же́нне, припа́дающа мѧ̀ ѹ҆ще́дри, молю́сѧ тѝ мꙋ́дре, и҆ ѻчи просвѣтѝ дꙋшѝ моеѧ̀, да чи́стѣ ви́ждꙋ свѣтода́вца ще́драго."},
            {"TEXT": "Врагѡ́въ ищꙋщихъ мѧ̀ ѡ҆ѕло́бити, и҆зба́ви мѧ̀ ст҃е, дерзнове́нїе къ бг҃ꙋ ꙗкѡ и҆мы́й, ст҃и́телю нїко́лае бл҃же́нне, сп҃си́ мѧ ѿ вре́да, и҆ ѿ мꙋ́жъ крове́й и҆зба́ви мѧ̀."},
            {"TEXT": "Приста́нище тѧ̀ небꙋ́рное, и҆ стѣ́нꙋ неѡбори́мꙋю ст҃и́телю, ны́нѣ стѧжа́хомъ вѣ́рнїи, и҆ сто́лпъ крѣ́пости, и҆ две́рь покаѧ́нїѧ, и҆ наста́вника дꙋ́шъ на́шихъ, и҆ забра́ло."}
        ],
        "HV_B": {"TITLE": "Бг҃оро́диченъ", "TEXT": "Зави́дѧ сопроти́вникъ лꙋка́вый ста́дꙋ твоемꙋ̀ пречⷭ҇таѧ, всегда̀ бо́ретъ, хотѧ̀ себѣ̀ снѣ́дь сотвори́ти: но ты̀ бцⷣе, и҆зба́ви на́съ ѿ тогѡ̀ вре́да."},
        "S": [
            {"TEXT": "Гдⷭ҇и, а҆пⷭ҇ли спостиго́ша и҆ногда̀ ѹбѡ сѣтьмѝ глꙋбинꙋ̀ морскꙋ́ю, и҆ногда́ же высотꙋ̀ црⷭ҇твїѧ ѹ҆че́нїй ра́ди. ѻво ѹбѡ хꙋдо́жествомъ непостижи́мꙋю глꙋбинꙋ̀ и҆спыта́ша: ѻво же вѣ́рою неѡпи́саннагѡ твоегѡ̀ нѣ́дра достиго́ша, и҆ мі́рꙋ проповѣ́даша безлѣ́тнаго твоего̀ сн҃а. тѣ́хъ мл҃твами, и҆ всѣ́хъ ст҃ы́хъ поми́лꙋй на́съ."},
            {"TEXT": "Иногда̀ ѹ҆ч҃нцы̀ твоѝ хрⷭ҇тѐ, въ кораблѝ ѡ҆бꙋрева́еми вопїѧ́хꙋ: ѹ҆чи́телю, сп҃сѝ на́съ, погиба́емъ. и҆ ны́нѣ мы̀ вопїе́мъ: чл҃вѣколю́бче сп҃се на́шъ, и҆зба́ви на́съ ѿ бѣ́дъ на́шихъ, мо́лимсѧ."},
            {"TITLE": "Мч҃нченъ", "TEXT": "Крⷭ҇тъ тво́й гдⷭ҇и, мч҃нкѡмъ бы́сть ѻ҆рꙋ́жїе непобѣди́мое: ви́дѣша бо предлежа́щꙋю сме́рть, и҆ прездрѧ́ще бꙋ́дꙋщꙋю жи́знь, ѹ҆пова́нїемъ єже на тѧ̀ ѹ҆крѣплѧ́хꙋсѧ: тѣ́хъ мл҃твами поми́лꙋй на́съ."}
        ],
        "S_B": {"TITLE": "Бг҃оро́диченъ", "TEXT": "Ѻко се́рдца моегѡ̀ возпꙋща́ю къ тебѣ̀ влⷣчце: не пре́зри ма́лагѡ моегѡ̀ воздыха́нїѧ въ ча́съ, є҆гда̀ сꙋ́дитъ сн҃ъ тво́й мі́рꙋ, бꙋ́ди мѝ покро́въ и҆ помо́щница."}
    },
    "P": {
        "1": [
            {"TITLE": "І҆рмо́съ", "TEXT": "Помо́щникъ и҆ покрови́тель бы́сть мнѣ̀ во сп҃се́нїе, се́й мо́й бг҃ъ, и҆ просла́влю є҆го̀, бг҃ъ ѻ҆ц҃а̀ моегѡ̀, и҆ вознесꙋ̀ є҆го̀, сла́внѡ бо просла́висѧ."},
            {"TEXT": "Ка́кѡ пристꙋплю̀ къ тебѣ̀ чⷭ҇таѧ, ѿча́ѧнъ ѻ҆каѧ́нный а҆зъ, ве́сь стра́стенъ нечистота́ми бы́въ; но ѹ҆ще́дривши сп҃сѝ ѻ҆каѧ́ннꙋю мою̀ дꙋ́шꙋ, бг҃ороди́тельнице пречⷭ҇таѧ."},
            {"TEXT": "Воста́вши смире́ннаѧ дꙋшѐ, ѿ глꙋбины̀ безче́стїѧ, возопі́й те́плѣ къ є҆ди́нѣй чⷭ҇тѣй: поми́лꙋй мѧ̀ ѻ҆трокови́це пренепоро́чнаѧ чⷭ҇таѧ, и҆ страсте́й мѧ̀ и҆зба́ви."},
            {"TEXT": "Бꙋ́рею напа́стей потопле́нъ бы́хъ грѣхѝ: простри́ ми ны́нѣ по́мощи рꙋ́кꙋ чⷭ҇таѧ, и҆ и҆зба́ви безче́стїѧ страсте́й, ꙗкѡ да при́снѡ сла́влю тѧ̀."},
            {"TEXT": "Грѣха̀ лю́тыѧ бꙋ́ри и҆зба́ви мѧ̀ бг҃ороди́тельнице, ѿ неѧ́же ве́сь скве́рненъ єсмь. тѣ́мже тѝ притека́ю, ѡ҆блегчѝ мѝ ны́нѣ тѧготꙋ̀ прегрѣше́нїй мои́хъ."}
        ],
        "3": [
            {"TITLE": "І҆рмо́съ", "TEXT": "Ѹ҆твердѝ гдⷭ҇и, на ка́мени за́повѣдей твои́хъ, подви́гшеесѧ се́рдце моѐ, ꙗкѡ є҆ди́нъ ст҃ъ є҆сѝ и҆ гдⷭ҇ь."},
            {"TEXT": "Состарѣ́вшасѧ страстьмѝ безче́стными грѣха̀, мла́да сотвори́ мѧ пренепоро́чнаѧ, соꙋ́зы прегрѣше́нїй ѡ҆блегча́ющи."},
            {"TEXT": "Ѿ бре́нїѧ мѧ̀ ѡ҆чи́сти, и҆ ти́ны грѣхо́вныѧ: и҆ хра́мъ мѧ̀ бж҃е́ственный сотворѝ бцⷣе, чи́стѣ къ тебѣ̀ прибѣга́ющаго."},
            {"TEXT": "Возни́кни ѻ҆каѧ́нныѧ дꙋшѐ, ѿ сна̀ ѹ҆ны́нїѧ: ѻ҆чи́ма же воззрѝ къ є҆ди́нѣй сп҃са́ющей тѧ̀ ѻ҆трокови́цѣ бг҃оневѣ́стнѣй."},
            {"TEXT": "Прихождꙋ̀ влⷣчце, ѿча́ѧнъ и҆ сокрꙋше́нъ, и҆ къ мл҃твѣ твоеѧ̀ те́плѣй прибѣга́ю: сп҃си́ мѧ чⷭ҇таѧ, раба̀ твоего̀."}
        ],
        "4": [
            {"TITLE": "І҆рмо́съ", "TEXT": "Ѹ҆слы́ша прⷪ҇ро́къ прише́ствїе твоѐ гдⷭ҇и, и҆ ѹ҆боѧ́сѧ, ꙗкѡ хо́щеши ѿ дв҃ы роди́тисѧ и҆ человѣ́кѡмъ ꙗ҆ви́тисѧ, и҆ глаго́лаше: ѹ҆слы́шахъ слꙋ́хъ тво́й, и҆ ѹ҆боѧ́хсѧ, сла́ва си́лѣ твое́й гдⷭ҇и."},
            {"TEXT": "Глагѡ́лъ же и҆ веще́й, пра́во хощꙋ̀ сꙋди́тисѧ бг҃ороди́тельнице, къ твоемꙋ̀ сн҃ꙋ пренепоро́чнаѧ, да ѡ҆брѧ́щꙋ тѧ̀ тогда̀ прибѣ́жище, и҆ застꙋпле́нїе держа́внѣйшее, мꙋ́къ всѣ́хъ и҆збавлѧ́ющее мѧ̀."},
            {"TEXT": "Житїѐ моѐ ѡ҆калѧ́но, нечи́стъ же нра́въ грѣха́ми, ве́сь стра́стенъ бы́хъ, чⷭ҇таѧ: ѡ҆чи́сти мѧ̀ ѿ скве́рны прегрѣше́нїй, и҆ ѹ҆бѣлѝ ꙗкѡ снѣ́гъ твои́мъ хода́тайствомъ къ бг҃ꙋ бл҃госе́рдомꙋ."},
            {"TEXT": "Плени́цами мои́хъ согрѣше́нїй стѧ́гнꙋтъ єсмь ѿвсю́дꙋ, къ покаѧ̑ннымъ пꙋтє́мъ ѹ҆клонѧ́тисѧ не могі́й: простри́ ми рꙋ́кꙋ пренепоро́чнаѧ, ѹ҆пра́ви же мѝ стезю̀ къ сп҃се́нїѧ пꙋтѝ наставлѧ́ющꙋю мѧ̀."},
            {"TEXT": "Лю́тыхъ мѧ̀ мꙋ́къ, и҆ тьмы̀ кромѣ́шнїѧ, и҆ гее́нны твои́ми мл҃твами свободѝ дв҃о: имаши бо во́лю и҆ си́лꙋ, гдⷭ҇а ро́ждшаѧ є҆ди́наго пребл҃га́го."}
        ],
        "5": [
            {"TITLE": "І҆рмо́съ", "TEXT": "Ѿ но́щи ѹтренююща, чл҃вѣколю́бче, просвѣтѝ молю́сѧ, и҆ наста́ви и҆ менѐ на повелѣ̑нїѧ твоѧ̑, и҆ наꙋчи́ мѧ сп҃се, твори́ти во́лю твою̀."},
            {"TEXT": "Въ де́нь сꙋда̀ ꙗ҆ви́сѧ влⷣчце, и҆ предста́ни мѝ, мꙋ́ки и҆ ѻ҆гнѧ̀ свобожда́ющи: да сп҃ссѧ воспою̀ твою̀ неѡбори́мꙋю бл҃года́ть."},
            {"TEXT": "Ѹ҆стра́ншасѧ влⷣчце, кро́ва твоегѡ̀, вра́гъ ви́дѧ мѧ̀ ври́нꙋ во глꙋбинꙋ̀ прегрѣше́нїй дꙋ́шꙋ мою̀, и҆ зрѧ́ мѧ смѣе́тсѧ: но помози́ ми."},
            {"TEXT": "Возни́кнꙋти сотворѝ чⷭ҇таѧ, ѻ҆каѧ́ннꙋю и҆ стра́стнꙋю мою̀ дꙋ́шꙋ, молю́ тѧ пренепоро́чнаѧ, и҆ и҆змѝ тѧготы̀ є҆ѧ̀, мно́гихъ грѣхѡ́въ."},
            {"TEXT": "Мольбꙋ̀ приношꙋ́ ти пренепоро́чнаѧ, ѿ скве́рныхъ и҆ ѻ҆каѧ́нныхъ и҆ нечи́стыхъ мои́хъ ѹ҆сте́нъ: ѹ҆ще́дри мѧ̀ твое́ю мл҃твою, молю́ тѧ."}
        ],
        "6": [
            {"TITLE": "І҆рмо́съ", "TEXT": "Возопи́хъ всѣ́мъ се́рдцемъ мои́мъ къ ще́дромꙋ бг҃ꙋ, и҆ ѹ҆слы́ша мѧ̀ ѿ а҆да преиспо́днѧгѡ, и҆ возведѐ ѿ тлѝ живо́тъ мо́й."},
            {"TEXT": "Блꙋ́днаго менѐ и҆ преѻкаѧ́ннаго прїимѝ влⷣко хрⷭ҇тѐ, и҆ мꙋ́ки и҆зба́ви, мольба́ми тебѐ ро́ждшїѧ, и҆ шꙋ́їѧ ча́сти и҆зба́ви мѧ̀."},
            {"TEXT": "Те́мный а҆да ѡ҆держи́тъ мѧ̀ стра́хъ, чⷭ҇таѧ, и҆ ко́злищъ ча́сть смꙋща́етъ мѧ̀: є҆ѧ́же и҆зба́ви мѧ̀ пречⷭ҇таѧ бцⷣе, молю́ тѧ."},
            {"TEXT": "Ѹ҆мертви́вши пло́ти моеѧ̀ стра́стное, влⷣчце бцⷣе, ѡ҆животворѝ мою̀, чⷭ҇таѧ, дꙋ́шꙋ преѻкаѧ́ннꙋю, и҆ на пꙋ́ть пра́вый наста́ви мѧ̀."},
            {"TEXT": "Ра́бское приноша́ю тѝ моле́нїе, неразꙋ́мный а҆зъ, и҆ къ твоемꙋ̀ прибѣга́ю бл҃гоꙋтро́бномꙋ млⷭ҇рдїю: не возвратѝ менѐ чⷭ҇таѧ, посра́млена."}
        ],
        "S": [
            {"TEXT": "Ѿ се́рдца стена́нїе, и҆ ѿ ѹ҆тро́бы приноша́ю тѝ, пренепоро́чнаѧ, твоегѡ̀ просѧ̀ бл҃гопребы́тнагѡ застꙋпле́нїѧ: поми́лꙋй всестра́стнꙋю мою̀ дꙋ́шꙋ: ѹ҆млⷭ҇рди многомлⷭ҇тиваго бг҃а, и҆зба́вити мѧ̀ сꙋда̀ и҆ єзера ѻгненнагѡ, є҆ди́на бл҃гослове́ннаѧ."}
        ],
        "7": [
            {"TITLE": "І҆рмо́съ", "TEXT": "Согрѣши́хомъ, беззако́нновахомъ, непра́вдовахомъ пред̾ тобо́ю: нижѐ соблюдо́хомъ, нижѐ сотвори́хомъ, ꙗкоже заповѣ́далъ є҆сѝ на́мъ: но не преда́ждь на́съ до конца̀, ѻ҆тцє́въ бж҃е."},
            {"TEXT": "Ꙗкѡ млⷭ҇тивꙋ, ꙗкѡ бл҃голюби́вꙋ дв҃ꙋ мт҃рь, всю́ тѧ ꙗкѡ чⷭ҇тꙋю свѣ́дый, прибѣга́ю а҆зъ ѻ҆каѧ́нный: но не ѿвратѝ менѐ всенепоро́чнаѧ, посра́млена ѿ тебѐ."},
            {"TEXT": "Возни́кни, ѽ стра́стнаѧ дꙋшѐ, и҆ воста́ни ѻ҆каѧ́ннаѧ: бі́й и҆з̾ глꙋбины̀ въ пє́рси, и҆ и҆спꙋстѝ сле́зъ и҆сто́чники, да тѧ̀ поми́лꙋетъ ѻ҆каѧ́ннꙋю млⷭ҇рдїѧ мт҃и хрⷭ҇та̀ и҆ бг҃а."},
            {"TEXT": "Хра́мъ бж҃їй бы́въ, ѿ креще́нїѧ бж҃е́ственнагѡ дре́вле, ве́сь ѡ҆скверни́хсѧ ѻ҆каѧ́нный, и҆ низлежꙋ̀ ѹ҆жа́снѡ паде́нїемъ лю́тѣ: но ты́ мѧ возста́ви пренепоро́чнаѧ, ѿча́ѧнныхъ наде́жда."},
            {"TEXT": "Ѻблакъ тѧ́жекъ покры̀ преѻкаѧ́нное моѐ се́рдце: тьма̀ и҆ мра́къ на́йде на стра́стнꙋю мою̀ дꙋ́шꙋ, бг҃оневѣ́сто: покаѧ́нїѧ лꙋча́ми ѡ҆зари́ мѧ, да сла́влю тѧ̀."}
        ],
        "8": [
            {"TITLE": "І҆рмо́съ", "TEXT": "Его́же вѡ́инства нбⷭ҇наѧ сла́вѧтъ, и҆ трепе́щꙋтъ херꙋві́ми и҆ серафі́ми, всѧ́ко дыха́нїе и҆ тва́рь, по́йте, бл҃гослови́те, и҆ превозноси́те во всѧ̑ вѣ́ки."},
            {"TEXT": "Рѣка̀ ѻгненнаѧ смꙋща́етъ, и҆ мра́къ несвѣти́мый всего́ мѧ коле́блетъ, че́рвь мѧ̀ ѹ҆жаса́етъ и҆ скре́жетъ зꙋбны́й, дв҃о: да ѡ҆брѧ́щꙋ тѧ̀ тогда̀ застꙋ́пницꙋ держа́внꙋ."},
            {"TEXT": "Возгнѣще́нїе ѻ҆гню̀ да не бꙋ́дꙋ гдⷭ҇и, ни да ѹ҆слы́шꙋ гла́съ преще́нїѧ твоегѡ̀, и҆мѣ́ѧ молѧ́щꙋю тѧ̀, твою̀ чⷭ҇тꙋю мт҃рь: є҆ѧ́же мольба́ми поми́лꙋй мѧ̀, взыва́ю тѝ."},
            {"TEXT": "Бж҃е́ственнагѡ гла́са ѹ҆слы́шати сотвори́ мѧ, и҆ стоѧ́нїѧ и҆збра́нныхъ покажи́ мѧ хрⷭ҇тѐ, прича́стника: да не плаче́вное мѣ́сто мѧ̀ прїи́метъ, и҆мꙋ́ща молѧ́щꙋю тѧ̀ ѡ҆ се́мъ бцⷣꙋ."},
            {"TEXT": "Стрꙋи̑ сле́зъ ны́нѣ низпосли́ ми, и҆ стена́нїе ѿ дꙋшѝ сотворѝ во мнѣ̀ чⷭ҇таѧ, всегда̀ припа́дати твоемꙋ̀ покро́вꙋ, ꙗкѡ да ѡ҆брѧ́щꙋ разрѣше́нїе грѣхѡ́въ мои́хъ твое́ю мл҃твою."}
        ],
        "9": [
            {"TITLE": "І҆рмо́съ", "TEXT": "Безсѣ́меннагѡ зача́тїѧ ржⷭ҇тво̀ несказа́нное, мт҃ре безмꙋ́жныѧ нетлѣ́ненъ пло́дъ: бж҃їе бо рожде́нїе ѡ҆бновлѧ́етъ є҆стєства̀. тѣ́мже тѧ̀ всѝ ро́ди ꙗкѡ бг҃оневѣ́стнꙋю мт҃рь, правосла́внѡ велича́емъ."},
            {"TEXT": "Де́нь сꙋда̀ стра́шный смꙋща́етъ мѧ̀ дв҃о, скре́жетъ зꙋбѡ́въ тли́тъ се́рдце моѐ, стоѧ́нїе ко́злищъ ѹ҆жаса́етъ мѧ̀: но по́мощь въ лю́тыхъ да ѡ҆брѧ́щꙋ тѧ̀ бцⷣꙋ, є҆гда̀ хощꙋ̀ ѡ҆сꙋди́тисѧ."},
            {"TEXT": "Ны́нѣ тре́петъ содержи́тъ мѧ̀: и҆ стра́хъ смꙋща́етъ мѧ̀ гее́нскїй. и҆ что̀ содѣ́ѧти, не вѣ́мъ ѻ҆каѧ́нный и҆ ѡ҆сꙋжде́нный: тѣ́мже притека́ю къ тебѣ̀, и҆ те́плымъ ѹ҆миле́нїемъ вопїю́ ти: не пре́зри менѐ пречⷭ҇таѧ."},
            {"TEXT": "Зрѧ̀ сꙋди́ще, и҆ помышлѧ́ѧ сꙋ́дъ тво́й хрⷭ҇тѐ мо́й, въ не́мже хощꙋ̀ сꙋди́тисѧ пра́веднѡ ѡ҆ дѣ́лѣхъ ѡ҆сꙋжде́нный. но имамъ моле́бницꙋ тогда̀, къ щедро́тамъ твои̑мъ мнѡ́гимъ, молѧ́щꙋю бг҃оневѣ́стнꙋю мт҃рь твою̀."},
            {"TEXT": "Мы́сленнѡ прикаса́ѧсѧ твои̑мъ стопа́мъ всенепоро́чнаѧ, молю̀ тѧ̀: прїимѝ рыда́нїе моѐ, пѣ́нїе внꙋшѝ, и҆ прегрѣше́нїй разрѣше́нїе пода́ждь мѝ, вопїю́ ти, мл҃твами твои́ми дв҃о, да любо́вїю тѧ̀ велича́ю."}
        ]
    },
    "U": {
        "S1": [
            {"TEXT": "Ꙗ҆́кѡ посредѣ̀ ᲂу҆ч҃нкѡ́въ твои́хъ, прише́лъ є҆сѝ сп҃се, ми́ръ тво́й даѧ̀ и҆̀мъ: прїидѝ и҆ къ на́мъ, и҆ сп҃сѝ на́съ."},
            {"TEXT": "Оу҆ченикѡ́въ твои́хъ ли́къ вселе́ннꙋю просвѣтѝ: бы́вше бо и҆ногда̀ ловцы̀ ры́бъ, ны́нѣ же человѣ́кѡвъ бы́ша: тѣ́хъ ра́ди бж҃е, поми́лꙋй на́съ."}
        ],
        "S1_B": {"TITLE": "Бг҃оро́диченъ", "TEXT": "Мнѡ́гаѧ мно́жєства мои́хъ бцⷣе, прегрѣше́нїй, къ тебѣ̀ прибѣго́хъ чⷭ҇таѧ, сп҃се́нїѧ тре́бꙋѧ: посѣтѝ немощствꙋ́ющꙋю мою̀ дꙋ́шꙋ, и҆ молѝ сн҃а твоего̀, и҆ бг҃а на́шего, да́ти мѝ ѡ҆ставле́нїе, ꙗ҆̀же содѣ́ѧхъ лю́тыхъ, є҆ди́на бл҃гослове́ннаѧ."},
        "S2": [
            {"TEXT": "Оу҆ч҃нцы̀ твоѝ, сп҃се, въ концы̀ землѝ посыла́еми, ꙗ҆зы́ки бл҃гоче́стнѡ ꙗ҆́кѡ ры̑бы ᲂу҆лови́вше, приведо́ша твое́й бл҃гости. тѣ́хъ ра́ди ᲂу҆̀бо вопїе́мъ тѝ хрⷭ҇тѐ: лю́демъ твои̑мъ пода́ждь ве́лїю млⷭ҇ть."},
            {"TEXT": "Двоенадесѧ́тица а҆пⷭ҇лъ, гдⷭ҇и, двоенадесѧтолꙋ́чнаѧ ꙗ҆́кѡ со́лнце ꙗ҆ви́сѧ землѝ: тѣ́хъ бо ра́ди ᲂу҆вѧди́лъ є҆сѝ пре́лести и҆зрасти́телѧ: тѣ́хъ ра́ди ѡ҆зарѧ́еши дꙋ́шы твои́хъ рабѡ́въ: и҆ на́съ и҆́хъ ра́ди сп҃са́й, ꙗ҆́кѡ бл҃гоꙋтро́бенъ."},
            {"TITLE": "Мч҃нченъ", "TEXT": "Гдⷭ҇и, ст҃ы́хъ твои́хъ па́мѧть дне́сь ꙗ҆ви́сѧ, ꙗ҆́кѡ ра́й, и҆́же во є҆де́мѣ: въ не́й бо ра́дꙋетсѧ всѧ̀ тва́рь, и҆ подае́ши на́мъ тѣ́хъ мл҃твами ми́ръ и҆ ве́лїю млⷭ҇ть."}
        ],
        "S2_B": {"TITLE": "Бг҃оро́диченъ", "TEXT": "Всест҃а́ѧ бцⷣе, во вре́мѧ живота̀ моегѡ̀ не ѡ҆ста́ви менѐ: человѣ́ческомꙋ предста́тельствꙋ не ввѣ́ри мѧ̀: но сама̀ застꙋпѝ, и҆ поми́лꙋй мѧ̀."},
        "S3": [
            {"PODOBEN": "Всю̀ ѿложи́вше:", "TEXT": "Во всю̀ зе́млю ꙗ҆́кѡ мо́лнїѧ премꙋ́дрыхъ ᲂу҆ченикѡ́въ твои́хъ, влⷣко хрⷭ҇тѐ, и҆зы́де сп҃си́тельное вѣща́нїе, и҆ ѡ҆зарѝ сꙋ́щыѧ во тьмѣ̀ и҆ лю́тыхъ, сы́ны днѐ и҆ свѣ́та на́съ содѣ́лавшее. тѣ́мже тѧ̀ всѧ̀ тва́рь бл҃гоче́стнѡ сла́витъ."},
            {"TEXT": "Мре́жею бж҃е́ственныѧ вѣ́ры лю́дїе преврати́вше ры́барїе, и҆з̾ глꙋбины̀ сꙋ́етства и҆звлеко́ша всѣ́хъ, и҆ преда́ша и҆́хъ бг҃ꙋ, бл҃гоче́ствꙋющихъ, и҆ того̀ при́снѡ велича́ющихъ."}
        ],
        "S3_B": {"TITLE": "Бг҃оро́диченъ", "TEXT": "Ст҃а́ѧ влⷣчце, хрⷭ҇та̀ бг҃а на́шегѡ мт҃и, ꙗ҆́кѡ всѣ́хъ творца̀ неизрече́ннѡ ро́ждшаѧ, молѝ со а҆пⷭ҇лы сщ҃е́нными всегда̀ бл҃гость є҆гѡ̀, страсте́й на́съ и҆зба́вити, и҆ ѡ҆ставле́нїе на́мъ да́ти грѣхѡ́въ."},
        "K": {
            "P1": {
                "1": [
                    {"TITLE": "І҆рмо́съ", "TEXT": "Ꙗкѡ по сꙋ́хꙋ пѣшеше́ствовавъ і҆и҃ль, по бе́зднѣ стопа́ми, гони́телѧ фараѡ́на ви́дѧ потоплѧ́ема, бг҃ꙋ побѣ́днꙋю пѣ́снь пои́мъ, вопїѧ́ше."},
                    {"TEXT": "Свѣ́тъ бы́вше мі́рꙋ бг҃оглаго́ливїи, свѣ́тлыми блиста́ньми ѡ҆зари́те на́съ: и҆ страсте́й и҆зба́вите но́щи, и҆ мглы̀ и҆скꙋше́нїй, бг҃обл҃же́ннїи."},
                    {"TEXT": "Свѣ́тъ бы́вше мі́рꙋ бг҃оглаго́ливїи, свѣ́тлыми блиста́ньми ѡ҆зари́те на́съ: и҆ страсте́й и҆зба́вите но́щи, и҆ мглы̀ и҆скꙋше́нїй, бг҃обл҃же́ннїи."},
                    {"TEXT": "Кнѧ́зи честны̑ѧ по все́й землѝ дх҃ъ ва́съ че́стнѡ поста́ви, гдⷭ҇ни ᲂу҆ч҃нцы̀: тѣ́мже воздꙋ́шнаго кнѧ́зѧ побѣди́вше, вѣ̑рныѧ и҆збавлѧ́ете."},
                    {"TEXT": "Ѿ ѻ҆гнѧ̀ невеще́ственнагѡ, ꙗ҆́кѡ свѣтоза́рное разже́гшесѧ ᲂу҆́глїе, веще́ствєнныѧ моѧ̑ премꙋ́дрїи, стра̑сти попали́те, къ свѣ́тꙋ безстра́стїѧ и҆ живота̀ наставлѧ́юще мѧ̀."},
                    {"TITLE": "Бг҃оро́диченъ", "TEXT": "А҆пⷭ҇лъ мл҃твами, прⷪ҇рѡ́къ, и҆ мч҃нкъ, и҆ ро́ждшїѧ тѧ̀ чⷭ҇тыѧ, гдⷭ҇и і҆и҃се, всѣ́хъ цр҃ю̀, ᲂу҆ще́дри лю́ди согрѣши́вшыѧ тѝ."}
                ],
                "2": [
                    {"TITLE": "І҆рмо́съ", "TEXT": "Чꙋ́вственный фараѡ́нъ пото́пленъ бы́сть со всево́инствомъ: і҆и҃ль же проше́дъ посредѣ̀ мо́рѧ, вопїѧ́ше: гдⷭ҇еви бг҃ꙋ на́шемꙋ пои́мъ, ꙗ҆́кѡ просла́висѧ."},
                    {"TEXT": "На нб҃сѣ́хъ живы́й ра́достнѡ ѻ҆́тче премꙋ́дре, на землѝ вѣ́рою согла́снѡ тебѐ пою́щихъ, всѧ́кꙋю ско́рбь се́рдца лꙋка́вꙋю разженѝ хода́тайствомъ твои́мъ."},
                    {"TEXT": "На стра̑сти врє́дныѧ, на врагѝ тлетвѡ́рныѧ, на всѧ́кꙋю льсти́вагѡ ѕло́бꙋ, ᲂу҆крѣпѝ ны́нѣ ѻ҆́тче нїко́лае, къ покро́вꙋ твоемꙋ̀ ст҃о́мꙋ вѣ́рою притека́ющыѧ."},
                    {"TEXT": "Оу҆ѧ́звленныхъ на́съ ѿ неви́димыхъ стрѣлє́цъ, врачевство́мъ твоеѧ̀ нїко́лае, мл҃твы претворѝ, ꙗ҆́кѡ да здра́вѡ ходи́ти на́мъ по пꙋтє́мъ гдⷭ҇нимъ."},
                    {"TITLE": "Бг҃оро́диченъ", "TEXT": "И҆́же сы́й со ѻ҆ц҃е́мъ соприсносꙋ́щный сн҃ъ, напослѣ́докъ восхотѣ́въ всели́сѧ въ ложесна̀ твоѧ̑ на на́ше бцⷣе, вѣ́рныхъ ѿрожде́нїе: тѣ́мже воспѣва́емъ тѧ̀."}
                ]
            },
            "P3": {
                "1": [
                    {"TITLE": "І҆рмо́съ", "TEXT": "Нѣ́сть ст҃ъ, ꙗкоже ты̀ гдⷭ҇и бж҃е мо́й, вознесы́й ро́гъ вѣ́рныхъ твои́хъ бл҃же, и҆ ѹ҆тверди́вый на́съ на ка́мени и҆сповѣ́данїѧ твоегѡ̀."},
                    {"TEXT": "Бж҃е́ственный дх҃ъ ва́шѧ ѧ҆зы́ки и҆звари́въ наше́ствїемъ стра́шнымъ, сокрꙋшє́нныѧ человѣ́ки къ животꙋ̀ ѡ҆бновлѧ́етъ ва́ми, сла́внїи а҆пⷭ҇ли."},
                    {"TEXT": "Бж҃е́ственный дх҃ъ ва́шѧ ѧ҆зы́ки и҆звари́въ наше́ствїемъ стра́шнымъ, сокрꙋшє́нныѧ человѣ́ки къ животꙋ̀ ѡ҆бновлѧ́етъ ва́ми, сла́внїи а҆пⷭ҇ли."},
                    {"TEXT": "Въ ра́зꙋмѣ согрѣша́ѧй, ко́е ѡ҆брѧ́щꙋ поми́лованїе сло́ве, въ де́нь сꙋ́дный; сегѡ̀ ра́ди вопїю́ ти: твои́хъ ра́ди ᲂу҆чєни́къ ᲂу҆ще́дри мѧ̀ самоѡсꙋжде́ннаго."},
                    {"TEXT": "Оу҆подо́бльшїисѧ хрⷭ҇тѡ́вымъ сп҃си́тєльнымъ страсте́мъ, дꙋшѝ моеѧ̀ стра̑сти лѣ̑тныѧ и҆ лю̑тыѧ и҆сцѣли́те, вра́чеве сꙋ́ще сла́внїи а҆пⷭ҇ли."},
                    {"TITLE": "Бг҃оро́диченъ", "TEXT": "Согрѣши́вшаго мѧ̀ хрⷭ҇тѐ, бцⷣы ра́ди и҆ твои́хъ а҆пⷭ҇лъ, ѡ҆брати́въ ꙗ҆́кѡ бг҃ъ поми́лꙋй, и҆ ѻ҆гнѧ̀ вѣ́чнагѡ сп҃се, свободѝ."}
                ],
                "2": [
                    {"TITLE": "І҆рмо́съ", "TEXT": "На тве́рдѣмъ вѣ́ры твоеѧ̀ ка́мени помышле́нїе ᲂу҆тверди́въ дꙋшѝ моеѧ̀, ᲂу҆твердѝ гдⷭ҇и: тѧ́ бо и҆́мамъ бл҃же, прибѣ́жище и҆ ᲂу҆твержде́нїе."},
                    {"TEXT": "Побѣ̑ды ꙗ҆́вѣ на дꙋшетлѣ̑нныѧ стра̑сти прїѧ́лъ є҆сѝ, нїко́лае всебл҃же́нне: ѿ ни́хже ѕлѣ̀ всегда̀ побѣжда́емыхъ на́съ твои́ми мл҃твами и҆зба́ви."},
                    {"TEXT": "Оу҆́ды плѡтскі́ѧ ᲂу҆мертви́въ воздержа́нїемъ, къ жи́зни преше́лъ є҆сѝ нестарѣ́ющейсѧ, ю҆́же и҆ на́мъ воспрїѧ́ти моли́сѧ, мꙋ́дре, ра́достнѡ восхвалѧ́ющымъ тѧ̀."},
                    {"TEXT": "Посѣща́ти на́съ ѿ нбⷭ҇ныѧ высоты̀ не преста́й ст҃и́телю, ѿгонѧ̀ всю̀ жите́йскꙋю тѣснотꙋ̀, къ бг҃ꙋ твои́ми мл҃твами."},
                    {"TITLE": "Бг҃оро́диченъ", "TEXT": "Разрѣше́нїе на́мъ грѣхѡ́въ да́ти чⷭ҇таѧ и҆зба́вителѧ ᲂу҆молѝ, помраче́нїе всѐ ѿ дꙋ́шъ на́шихъ при́снѡ твои́ми мл҃твами разгонѧ́ющи."}
                ]
            },
            "P4": {
                "1": [
                    {"TITLE": "І҆рмо́съ", "TEXT": "Хрⷭ҇то́съ моѧ̀ си́ла, бг҃ъ и҆ гдⷭ҇ь, чⷭ҇тна́ѧ цр҃ковь бг҃олѣ́пнѡ пое́тъ взыва́ющи, ѿ смы́сла чи́ста ѡ҆ гдⷭ҇ѣ пра́зднꙋющи."},
                    {"TEXT": "Приста̑нища бл҃гоꙋти̑шнаѧ, приста̑нища небꙋ̑рнаѧ, къ ти́хомꙋ мѧ̀ приста́нищꙋ доведи́те, прегрѣше́нїй лю́тыхъ треволне́нїемъ ѡ҆бꙋрева́ема."},
                    {"TEXT": "Приста̑нища бл҃гоꙋти̑шнаѧ, приста̑нища небꙋ̑рнаѧ, къ ти́хомꙋ мѧ̀ приста́нищꙋ доведи́те, прегрѣше́нїй лю́тыхъ треволне́нїемъ ѡ҆бꙋрева́ема."},
                    {"TEXT": "Дꙋшѐ моѧ̀, воздохнѝ, дꙋшѐ моѧ̀, прослези́сѧ: смире́нное се́рдце моѐ бл҃го́мꙋ ѿню́дъ прилѣпи́сѧ, ꙗ҆́кѡ да бꙋ́дꙋщагѡ тѧ̀ пла́мене и҆ мꙋ́ки и҆зба́витъ бг҃ъ."},
                    {"TEXT": "Сп҃са гдⷭ҇а моли́те, сп҃си́телїе сꙋ́ще человѣ́кѡвъ всеблаже́ннїи а҆пⷭ҇ли: да на́съ сп҃се́тъ ѿ и҆скꙋше́нїй ѕлы́хъ ꙗ҆́кѡ чл҃вѣколю́бецъ."},
                    {"TITLE": "Бг҃оро́диченъ", "TEXT": "Дв҃о пречⷭ҇таѧ, дв҃о непоро́чнаѧ, со а҆пⷭ҇лы ѡ҆ на́съ мольбꙋ̀ сотворѝ: ꙗ҆́кѡ да и҆зба́вимсѧ лю́тыхъ и҆скꙋше́нїй и҆ бѣ́дъ."}
                ],
                "2": [
                    {"TITLE": "І҆рмо́съ", "TEXT": "Оу҆слы́шахъ слꙋ́хъ тво́й, и҆ ᲂу҆боѧ́хсѧ, разꙋмѣ́хъ дѣла̀ твоѧ̑, и҆ ᲂу҆жасо́хсѧ: сла́ва си́лѣ твое́й гдⷭ҇и."},
                    {"TEXT": "Оу҆врачꙋ́й свѧ́те, ᲂу҆ѧ́звленое ѿ льсти́вагѡ неиспра́вленое се́рдце моѐ, ᲂу҆моли́въ бл҃года́вца бг҃а на́шего, нїко́лае."},
                    {"TEXT": "Сокрꙋши́лъ є҆сѝ ка̑пища поги́бели, хрⷭ҇то́въ ᲂу҆го́дниче: тѣ́мже вѣ́рою молю́ тѧ нїко́лае, ᲂу҆ма̀ моегѡ̀ ѕлѡ́бныѧ кꙋмі́ры потребѝ."},
                    {"TEXT": "Мѷродохнове́ненъ бы́лъ є҆сѝ првⷣными дѣлесы̀ бг҃омꙋ́дре, и҆ въ мѵ́рѣхъ ᲂу҆краси́лъ є҆сѝ прⷭ҇то́лъ, ѻ҆́тче ст҃и́телю нїко́лае."},
                    {"TITLE": "Бг҃оро́диченъ", "TEXT": "Безневѣ́стнаѧ влⷣчце, бл҃гослове́ннаѧ бг҃ороди́тельнице, пою́щыѧ тѧ̀ сп҃са́й ѿ всѧ́кагѡ вре́да, є҆ди́на человѣ́кѡвъ помо́щнице."}
                ]
            },
            "P5": {
                "1": [
                    {"TITLE": "І҆рмо́съ", "TEXT": "Бж҃їимъ свѣ́томъ твои́мъ бл҃же, ѹтренюющихъ тѝ дꙋ́шы любо́вїю ѡ҆зарѝ, молю́сѧ, тѧ̀ вѣ́дѣти сло́ве бж҃їй, истиннаго бг҃а, ѿ мра́ка грѣхо́внагѡ взыва́юща."},
                    {"TEXT": "Пꙋ́ть вводѧ́щїй въ живо́тъ, ѕѣлѡ̀ тѣснѣ́йшимъ ше́ствїемъ и҆скꙋше́нїй и҆ скорбе́й, ᲂу҆ченицы̀ сло́ва ꙗ҆́вѣ ходи́вшїи, стезю̀ дꙋшѝ моеѧ̀ ᲂу҆гла́дите."},
                    {"TEXT": "Пꙋ́ть вводѧ́щїй въ живо́тъ, ѕѣлѡ̀ тѣснѣ́йшимъ ше́ствїемъ и҆скꙋше́нїй и҆ скорбе́й, ᲂу҆ченицы̀ сло́ва ꙗ҆́вѣ ходи́вшїи, стезю̀ дꙋшѝ моеѧ̀ ᲂу҆гла́дите."},
                    {"TEXT": "Свѣти́льницы бж҃е́ственнагѡ восто́ка, и҆зба́вите мѧ̀ ѿ тьмы̀ страсте́й, и҆ сласте́й помраче́нїѧ, и҆ напа́стей, и҆ ѡ҆бстоѧ́нїй, и҆ бꙋ́ри, и҆ бѣ́дъ, хрⷭ҇тѡ́вы а҆пⷭ҇ли."},
                    {"TEXT": "Сви́тцы сло́ва бг҃озра́чнїи, въ кни́зѣ мѧ̀ живо́тнѣй написа́тисѧ моли́те, а҆пⷭ҇ли, грѣхѡ́въ мои́хъ ѕло́е растерза́юще писа́нїе мл҃твами ва́шими."},
                    {"TITLE": "Бг҃оро́диченъ", "TEXT": "Сп҃се́нїе моѐ и҆ ᲂу҆пова́нїе, сп҃си́ мѧ ᲂу҆пова́ющаго на тѧ̀, всѣ́хъ ᲂу҆пова́нїе непосты́дное, ꙗ҆́же къ сн҃ꙋ твоемꙋ̀ мольба́ми, и҆ бж҃е́ственныхъ ᲂу҆чєни́къ, ѻ҆трокови́це є҆ди́на всепѣ́таѧ."}
                ],
                "2": [
                    {"TITLE": "І҆рмо́съ", "TEXT": "Свѣ́тъ возсїѧ́вый мі́рꙋ хрⷭ҇тѐ, просвѣтѝ се́рдце моѐ ѿ но́щи тебѣ̀ зовꙋ́ща, и҆ сп҃си́ мѧ."},
                    {"TEXT": "Дрема́нїемъ лѣ́ности ѡ҆держи́ма, ᲂу҆се́рднѡ мѧ̀ ᲂу҆стро́й сщ҃е́нными хода́тайствы твои́ми, нїко́лае."},
                    {"TEXT": "І҆и҃са сп҃са ᲂу҆молѝ, ст҃и́телю нїко́лае, вѣ́чнагѡ мѧ̀ и҆зба́вити мꙋче́нїѧ."},
                    {"TEXT": "Мїрски́хъ мѧ̀ собла̑знъ соблюдѝ, и҆ ѿ бѣсо́вскагѡ ѡ҆ѕлобле́нїѧ, мл҃твами твои́ми, ст҃и́телю нїко́лае."},
                    {"TITLE": "Бг҃оро́диченъ", "TEXT": "Є҆́же бы́ти на́мъ подава́ѧй, въ твою̀ ᲂу҆тро́бꙋ всели́сѧ бцⷣе: є҆го́же молѝ сп҃стѝ на́съ."}
                ]
            },
            "P6": {
                "1": [
                    {"TITLE": "І҆рмо́съ", "TEXT": "Жите́йское мо́ре воздвиза́емое зрѧ̀ напа́стей бꙋ́рею, къ ти́хомꙋ приста́нищꙋ твоемꙋ̀ прите́къ, вопїю́ ти: возведѝ ѿ тлѝ живо́тъ мо́й, многомлⷭ҇тиве."},
                    {"TEXT": "Ꙗ҆́кѡ скрижа̑ли бг҃опи̑саннаѧ дх҃а, ꙗ҆́вѣ честна̑ѧ законоположє́нїѧ сла́внїи, въ дꙋша́хъ и҆мѣ́сте нело́жнѡ: и҆́миже въ писа́нїихъ ᲂу҆праздни́сте зако́нъ, мі́ръ сп҃сше."},
                    {"TEXT": "Ꙗ҆́кѡ скрижа̑ли бг҃опи̑саннаѧ дх҃а, ꙗ҆́вѣ честна̑ѧ законоположє́нїѧ сла́внїи, въ дꙋша́хъ и҆мѣ́сте нело́жнѡ: и҆́миже въ писа́нїихъ ᲂу҆праздни́сте зако́нъ, мі́ръ сп҃сше."},
                    {"TEXT": "Дꙋшѐ согрѣша́ющи, ѻ҆бы́чаємъ же ѕлы̑мъ ᲂу҆мовре́днѡ рабо́тающи, ѡ҆браще́нїемъ ѡ҆брати́сѧ, и҆ гдⷭ҇еви ще́дромꙋ возопі́й: а҆пⷭ҇лъ ра́ди сло́ве, сп҃си́ мѧ."},
                    {"TEXT": "Ѻ҆вца́мъ дєсны́мъ сочета́й мѧ̀, во ᲂу҆жа́сномъ и҆ стра́шномъ прише́ствїи твое́мъ, и҆збра̑ннымъ твои̑мъ, моли́твами бж҃е́ственныхъ проповѣ̑дникъ твои́хъ, закла́выйсѧ за всѣ́хъ а҆́гнче неѕло́бивый."},
                    {"TITLE": "Бг҃оро́диченъ", "TEXT": "Ли́къ мо́литъ тѧ̀ безпло́тныхъ слꙋ́гъ, сн҃е бж҃їй пребезнача́льне, мо́литъ тѧ̀ собо́ръ ᲂу҆ченикѡ́въ съ ро́ждшею тѧ̀, лю́демъ твои̑мъ пода́ждь млⷭ҇ти твоѧ̑."}
                ],
                "2": [
                    {"TITLE": "І҆рмо́съ", "TEXT": "Ки́томъ пожре́нъ грѣхо́внымъ, вопїю̀ тебѣ̀ хрⷭ҇тѐ: ꙗ҆́кѡ прⷪ҇ро́ка и҆з̾ и҆стлѣ́нїѧ мѧ̀ свободѝ."},
                    {"TEXT": "Свѣти́льника тѧ̀ разꙋ́мнаго и҆мꙋ́щи тва́рь нїко́лае, просвѣща́етсѧ зарѧ́ми неисче́тныхъ чꙋде́съ твои́хъ."},
                    {"TEXT": "Недрема́нный мл҃твенниче, къ тебѣ̀ притека́ющымъ нїко́лае, ѿ сна̀ ѕла́гѡ лѣ́ности и҆зба́ви мѧ̀."},
                    {"TEXT": "И҆зба́вилъ є҆сѝ дре́вле мꙋ́дре, хотѧ́щыѧ непра́веднѡ ᲂу҆мре́ти: та́кожде и҆ менѐ и҆зба́ви ѿ бѣ́дъ и҆ прегрѣше́нїй, нїко́лае."},
                    {"TITLE": "Бг҃оро́диченъ", "TEXT": "Дв҃о є҆ди́на чⷭ҇таѧ ѡ҆бра́дованнаѧ, помози́ ми, при́снѡ ѡ҆бꙋрева́емꙋ жите́йскими напа́стьми."}
                ]
            },
            "P7": {
                "1": [
                    {"TITLE": "І҆рмо́съ", "TEXT": "Росода́тельнꙋ ᲂу҆́бѡ пе́щь содѣ́ла а҆́гг҃лъ прпⷣбнымъ ѻ҆трокѡ́мъ, халдє́и же ѡ҆палѧ́ющее велѣ́нїе бж҃їе, мꙋчи́телѧ ᲂу҆вѣща̀ вопи́ти: бл҃гослове́нъ є҆сѝ бж҃е ѻ҆тє́цъ на́шихъ."},
                    {"TEXT": "Оу҆́дицею сло́ва а҆пⷭ҇ли, и҆звле́кше всѣ́хъ и҆з̾ глꙋбины̀ пре́лести, приведо́сте къ закла́вшемꙋсѧ сло́вꙋ на́съ ра́ди, пою́ще є҆мꙋ̀: бл҃гослове́нъ бг҃ъ ѻ҆тє́цъ на́шихъ."},
                    {"TEXT": "Оу҆́дицею сло́ва а҆пⷭ҇ли, и҆звле́кше всѣ́хъ и҆з̾ глꙋбины̀ пре́лести, приведо́сте къ закла́вшемꙋсѧ сло́вꙋ на́съ ра́ди, пою́ще є҆мꙋ̀: бл҃гослове́нъ бг҃ъ ѻ҆тє́цъ на́шихъ."},
                    {"TEXT": "Ꙗ҆́вльшемꙋсѧ ве́щїю тѣле́сною а҆пⷭ҇ли, нехода́тайственнѣ бесѣ́довавше, просвѣти́стесѧ свѣтода́тельными блиста́ньми є҆гѡ̀. тѣ́мже мѧ̀ просвѣти́те вопїю́ща: бл҃гослове́нъ бг҃ъ ѻ҆тє́цъ на́шихъ."},
                    {"TEXT": "Па́стырѧ до́браго ᲂу҆моли́те бж҃е́ственнїи ᲂу҆ч҃нцы̀, въ гора́хъ мѧ̀ заблꙋ́ждшаго престꙋпле́нїѧ взыска́ти, и҆ сп҃стѝ вопїю́щаго прилѣ́жнѡ: бл҃гослове́нъ бг҃ъ ѻ҆тє́цъ на́шихъ."},
                    {"TITLE": "Бг҃оро́диченъ", "TEXT": "Со прⷪ҇ро́ки, а҆пⷭ҇лы же и҆ мч҃нки, дв҃о, є҆го́же родила̀ є҆сѝ, молѝ, земны́хъ мѧ̀ и҆зба́вити ѕѡ́лъ, и҆ прича́стника нбⷭ҇ныхъ бла̑гъ бы́ти мѧ̀ сподо́би влⷣчце."}
                ],
                "2": [
                    {"TITLE": "І҆рмо́съ", "TEXT": "Прпⷣбныхъ твои́хъ ѻ҆трокѡ́въ мл҃твꙋ ᲂу҆слы́шавый, и҆ пе́щь горѧ́щꙋю ѡ҆роси́вый, бл҃гослове́нъ є҆сѝ гдⷭ҇и бж҃е ѻ҆тє́цъ на́шихъ."},
                    {"TEXT": "Си́лою бж҃їею пребл҃же́нне, є҆реті́чествꙋющихъ полкѝ попра́лъ є҆сѝ, и҆ ѿ тѣ́хъ пре́лести ста́до твоѐ сп҃слъ є҆сѝ, нїко́лае."},
                    {"TEXT": "Ꙗ҆вле́йсѧ пла́вающымъ, и҆ тво́й гра́дъ препита́лъ є҆сѝ стра́ждꙋщъ: дꙋшетлѣ́ннагѡ мѧ̀ гла́да и҆зба́ви, мл҃твами твои́ми, ѻ҆́тче нїко́лае."},
                    {"TEXT": "Оу҆твердѝ ѻ҆́тче, мл҃твами твои́ми тебѐ призыва́ющыѧ на по́мощь нїко́лае, ᲂу҆тиша́ѧ бѣсо́вскꙋю лꙋка́вꙋю бꙋ́рю."},
                    {"TITLE": "Бг҃оро́диченъ", "TEXT": "Влⷣчце всѣ́хъ человѣ̑къ, ст҃а́ѧ бцⷣе, рабо́ты мѧ̀ стра́стныѧ твои́ми мл҃твами до конца̀ свободѝ."}
                ]
            },
            "P8": {
                "1": [
                    {"TITLE": "І҆рмо́съ", "TEXT": "Из̾ пла́мене прпⷣбнымъ ро́сꙋ и҆сточи́лъ є҆сѝ, и҆ пра́веднагѡ же́ртвꙋ водо́ю попали́лъ є҆сѝ: всѧ̑ бо твори́ши хрⷭ҇тѐ, то́кмѡ єже хотѣ́ти. тѧ̀ превозно́симъ во всѧ̑ вѣ́ки."},
                    {"TEXT": "Мл҃твъ серпо́мъ ѡ҆чи́стите пле́велы всѧ̑ мы́сли моеѧ̀, бж҃е́ственнїи дѣ́латели сп҃сѡвы а҆пⷭ҇ли: ꙗ҆́кѡ да сп҃си́тельнагѡ плода̀ принесꙋ̀ кла́съ."},
                    {"TEXT": "Мл҃твъ серпо́мъ ѡ҆чи́стите пле́велы всѧ̑ мы́сли моеѧ̀, бж҃е́ственнїи дѣ́латели сп҃сѡвы а҆пⷭ҇ли: ꙗ҆́кѡ да сп҃си́тельнагѡ плода̀ принесꙋ̀ кла́съ."},
                    {"TEXT": "Ѡ҆лѧденѣ̑вшаѧ сердца̀ ѡ҆бнови́сте ра́ломъ сло́ва, и҆ всѣ́ѧвше ᲂу҆че́нїе честно́е, кла́съ стори́чествꙋющъ спа́сшихсѧ пожа́сте, бг҃ови́дцы."},
                    {"TEXT": "Вра́жїю ѕло́бꙋ ᲂу҆спи́вше, ᲂу҆снꙋ́ли є҆стѐ сно́мъ пра́ведныхъ подо́бнымъ, неꙋсы́пнїи ѡ҆ на́съ мл҃твєнницы бы́вше ᲂу҆ч҃нцы̀ сло́ва, во всѧ̑ вѣ́ки."},
                    {"TITLE": "Бг҃оро́диченъ", "TEXT": "Ѻ҆гнѧ̀ негаси́магѡ и҆зба́ви мѧ̀ гдⷭ҇и, прⷪ҇рѡ́къ, и҆ мч҃нкъ, и҆ а҆пⷭ҇лъ твои́хъ, и҆ во ᲂу҆тро́бꙋ вмѣсти́вшїѧ тѧ̀ неизрече́ннѡ, дв҃ы неискꙋсомꙋ́жныѧ, ще́дре, мл҃твами."}
                ],
                "2": [
                    {"TITLE": "І҆рмо́съ", "TEXT": "Прпⷣбнїи твоѝ ѻ҆́троцы въ пещѝ херꙋві́мы подража́хꙋ, трист҃ꙋ́ю пѣ́снь воспѣва́юще: бл҃гослови́те, по́йте, и҆ превозноси́те во всѧ̑ вѣ́ки."},
                    {"TEXT": "На высотꙋ̀ житїѧ̀ свѣтлѣ́йшагѡ восте́къ ꙗ҆ви́лсѧ є҆сѝ, и҆ зна́емь вселе́ннѣй бг҃оно́сне, чꙋдодѣѧ́нїи разли́чными просвѣща́ѧ сꙋ́щихъ во тьмѣ̀, нїко́лае."},
                    {"TEXT": "Ѡ҆бл҃годатѝ бж҃е́ственнѣ бо́дрствꙋющыѧ, тѧ̀ чтꙋ́щыѧ нїко́лае: ᲂу҆спѝ ѕло́бꙋ враждꙋ́ющихъ человѣ̑къ, на на́съ находѧ́щихъ, бл҃же́нне."},
                    {"TEXT": "И҆́же всѧ̑ сѣ̑ти вра̑жїѧ крѣ́постїю сокрꙋши́въ дꙋхо́вною, ѿ тѣ́хъ и҆зба́ви мѧ̀ твои́ми мл҃твами, ѡ҆кормлѧ́ѧ живо́тъ мо́й бг҃омꙋ́дре, ст҃и́телю нїко́лае."},
                    {"TITLE": "Бг҃оро́диченъ", "TEXT": "Пое́мъ тѧ̀ дв҃о бг҃ороди́тельнице, є҆ѧ́же ра́ди клѧ́тва непло́дна бы́сть и҆ бл҃гослове́нїе всѣ̑мъ прїи́де, вѣ́дꙋщымъ тѧ̀ є҆ди́нꙋ мт҃рь бг҃а на́шегѡ безмꙋ́жнꙋю."}
                ]
            },
            "P9": {
                "1": [
                    {"TITLE": "І҆рмо́съ", "TEXT": "Бг҃а человѣ́кѡмъ не возмо́жно ви́дѣти, на него́же не смѣ́ютъ чи́ни а҆гг҃льстїи взира́ти: тобо́ю же всечⷭ҇таѧ, ꙗ҆ви́сѧ человѣ́кѡмъ сло́во воплоще́нно, є҆го́же велича́юще, съ нбⷭ҇ными вѡ́и тѧ̀ ѹ҆бл҃жа́емъ."},
                    {"TEXT": "Бг҃а человѣ́кѡмъ прїѡбщи́вшасѧ, и҆ ме́ртвенное совокꙋпле́нїемъ без̾ сравне́нїѧ ѡ҆божи́вшаго, во все́мъ мі́рѣ проповѣ́давше, всѣ́хъ безбо́жныѧ пре́лести свободи́сте: тѣ́мже ᲂу҆бл҃жа́еми є҆стѐ при́снѡ бж҃е́ственнїи а҆пⷭ҇ли."},
                    {"TEXT": "Бг҃а человѣ́кѡмъ прїѡбщи́вшасѧ, и҆ ме́ртвенное совокꙋпле́нїемъ без̾ сравне́нїѧ ѡ҆божи́вшаго, во все́мъ мі́рѣ проповѣ́давше, всѣ́хъ безбо́жныѧ пре́лести свободи́сте: тѣ́мже ᲂу҆бл҃жа́еми є҆стѐ при́снѡ бж҃е́ственнїи а҆пⷭ҇ли."},
                    {"TEXT": "Хрⷭ҇то́вꙋ стрⷭ҇ть и҆з̾ѡбрази́вше а҆пⷭ҇ли, страстьмѝ тѣлесѐ разли́чными, пло́ти моеѧ̀ стра̑сти ᲂу҆мертви́те: и҆ и҆знемо́гшꙋю, и҆ бѣ́дствꙋющꙋю, и҆ ᲂу҆мерщвле́нꙋю мою̀ дꙋ́шꙋ ѡ҆животвори́те."},
                    {"TEXT": "Пꙋ́ть бꙋ́ди мѝ наставлѧ́ющїй мѧ̀ къ незаблꙋ́дномꙋ пꙋтѝ за́повѣдей твои́хъ чл҃вѣколю́бче, въ про́пасть грѣхо́внꙋю впа́дшемꙋ: и҆ заблꙋжда́ющꙋ, и҆ ᲂу҆кло́ншꙋсѧ къ пꙋтє́мъ лꙋка̑вымъ, и҆ бѣ́дствꙋющꙋ."},
                    {"TITLE": "Бг҃оро́диченъ", "TEXT": "Ли́ки а҆́гг҃лъ и҆ а҆рха̑гг҃лъ же, вла̑сти и҆ си̑лы, нача̑ла, гдⷭ҇ствїѧ, херꙋві́ми и҆ серафі́ми и҆ прⷭ҇то́ли, хрⷭ҇тѐ, собо́ръ а҆пⷭ҇лъ, съ ро́ждшею тѧ̀, мо́лѧтсѧ тебѣ̀ є҆ди́не цр҃ю̀, сп҃сѝ рабы̑ твоѧ̑."}
                ],
                "2": [
                    {"TITLE": "І҆рмо́съ", "TEXT": "Еже ра́дꙋйсѧ ѿ а҆гг҃ла прїи́мшаѧ, и҆ ро́ждшаѧ созда́телѧ твоегѡ̀, дв҃о, сп҃си́ тѧ велича́ющыѧ."},
                    {"TEXT": "Ст҃и́телей ᲂу҆добре́нїе, чꙋде́съ и҆сто́чниче нїко́лае, ᲂу҆молѝ бг҃а чл҃вѣколю́бца, ѡ҆брѣстѝ на́мъ грѣхѡ́въ ѡ҆ставле́нїе."},
                    {"TEXT": "Ꙗ҆́коже дре́вле ᲂу҆́зники и҆зба́вилъ є҆сѝ ѿ сме́рти: та́кѡ и҆ на́съ и҆зба́ви и҆скꙋше́нїй жите́йскихъ, нїко́лае."},
                    {"TEXT": "Ты̀ въ мѵ́рѣхъ лѷкі́йскихъ погребе́нъ бы́лъ є҆сѝ, мѵ́ро то́чиши всегда̀ нїко́лае, ѕловѡ́нїѧ страсте́й ѿгонѧ́ѧ при́снѡ."},
                    {"TEXT": "Зижди́телѧ прише́ствїе при две́рехъ, не лѣни́сѧ дꙋшѐ моѧ̀, но возопі́й: нїкола́а мл҃твами хрⷭ҇тѐ, сп҃си́ мѧ."},
                    {"TITLE": "Бг҃оро́диченъ", "TEXT": "Свѣ́тъ ро́ждшаѧ всепѣ́таѧ, се́рдца моегѡ̀ зѣ́ницꙋ ѡ҆слѣ́пшꙋю просвѣтѝ: да пою́ тѧ и҆́же тебѐ ра́ди сп҃са́емь."}
                ]
            }
        },
        "CH": [
            {"TEXT": "Бꙋ́рю ᲂу҆тиши́вше ле́сти бѣсо́вскїѧ мꙋ́дрѣ въ тишинꙋ̀ а҆пⷭ҇ли хрⷭ҇то́ви, ве́сь мі́ръ наста́висте въ вѣ́рꙋ правосла́внꙋю, и҆ ны́нѣ моли́тесѧ ѡ҆ дꙋша́хъ на́шихъ."},
            {"TEXT": "Па́мѧть премꙋ́дрыхъ ᲂу҆чєни́къ хрⷭ҇та̀ цр҃ѧ̀ на́шегѡ, досто́йнѡ пѣ́сньми почти́мъ вѣ́рнїи: ті́и бо трⷪ҇ческꙋю вѣ́рꙋ въ мі́рѣ проповѣ́даша."},
            {"TITLE": "Мч҃нченъ", "TEXT": "И҆збра̑нныѧ ᲂу҆дивѝ и҆ ст҃ы̑ѧ бг҃ъ на́шъ. ра́дꙋйтесѧ и҆ весели́тесѧ всѝ рабѝ є҆гѡ̀, ва́мъ бо ᲂу҆гото́ва вѣнцы̀ и҆ црⷭ҇твїе своѐ: но мо́лимъ вы̀, и҆ на́съ не забꙋ́дите."},
            {"TITLE": "Бг҃оро́диченъ", "TEXT": "Преложе́нїе скорбѧ́щихъ, премѣне́нїе болѧ́щихъ є҆сѝ бцⷣе всепѣ́таѧ, сп҃сѝ гра́дъ и҆ лю́ди, бори́мыхъ ᲂу҆мире́нїе, ѡ҆бꙋрева́емыхъ тишина̀, є҆ди́на предста́тельнице вѣ́рныхъ."}
        ]
    },
    "L": {
        "B": [
            {"TEXT": "Помѧни́ мѧ бж҃е сп҃се мо́й, є҆гда̀ прїи́деши во црⷭ҇твїи твое́мъ, и҆ сп҃си́ мѧ, ꙗ҆́кѡ є҆ди́нъ чл҃вѣколю́бецъ."},
            {"TEXT": "Ꙗ҆́кѡ лꙋчы̀ та̑йныѧ, проте́кше въ мі́рѣ а҆пⷭ҇ли сла́внїи, человѣ́ческїй ро́дъ вѣ́рою просвѣти́ли є҆стѐ."},
            {"TEXT": "Ꙗ҆́кѡ ѻ҆́блацы ѡ҆кропи́ли є҆стѐ во́дꙋ въ мі́рѣ, бж҃е́ственнагѡ ра́зꙋма, просвѣще́ннїи гдⷭ҇ни а҆пⷭ҇ли."},
            {"TEXT": "Мꙋче́нїѧ ѻ҆гню̀ приближа́ющесѧ, бж҃е́ственнꙋю ро́сꙋ прохлажда́ющꙋю ва́съ, ѿ бг҃а воспрїѧ́сте мч҃нцы."},
            {"TEXT": "Ст҃ѣ́й и҆ чⷭ҇тнѣ́й трⷪ҇цѣ, вѣ́рнїи покланѧ́ющесѧ, согла́снѡ возопїи́мъ: а҆пⷭ҇лъ мольба́ми сп҃сѝ всѣ́хъ на́съ."},
            {"TEXT": "Ро́ждшаѧ сло́во па́че словесѐ бцⷣе, ѻ҆ц҃ꙋ̀ собезнача́льнаго, того̀ молѝ сп҃сти́сѧ дꙋша́мъ на́шымъ."}
        ]
    }
}