{
    "V": {
        "HV": [
            {"PODOBEN": "А҆́гг҃льскїѧ си̑лы:", "TEXT": "Сле́зы сп҃се, покаѧ́нїѧ мѝ да́ждь сокрꙋше́нною мы́слїю: ꙗкѡ да ѡ҆мы́ю скве́рнꙋ дꙋшѝ моеѧ̀, юже ѕлѣ̀ ѡ҆калѧ́хъ, дѣ́ѧй непра́вєднаѧ на всѧ́къ ча́съ, и҆мѣ́ѧ на сїѐ молѧ́щꙋю, тебѐ ро́ждшꙋю, и҆ а҆гг҃льскїѧ ли́ки, и҆ твоѐ чл҃вѣколю́бїе."},
            {"TEXT": "Грѧдѝ ѽ дꙋшѐ! и҆ раска́йсѧ ѡ҆ мно́гихъ грѣсѣ́хъ, ꙗже содѣ́ѧла є҆сѝ въ житїѝ, и҆ мно́жествꙋ вы́шнихъ во́инствъ моли́сѧ, со воздыха́нїемъ же и҆ слеза́ми: ꙗкѡ да вре́мѧ пода́стсѧ тебѣ̀ покаѧ́нїѧ, да не ꙗкѡ непло́днаѧ смоко́вница ѿсле́шисѧ во ѻгнь гее́нскїй всестра́стнаѧ."},
            {"TEXT": "Ниеди́нꙋ на землѝ за́повѣдь твою̀ сотвори́хъ, ка́кѡ ꙗ҆влю́сѧ тебѣ̀ сѣдѧ́щемꙋ на прⷭ҇то́лѣ, и҆ сло́во да́ти, и҆ сꙋ́дъ под̾ѧ́ти ѡ҆ всѣ́хъ, ꙗже въ вѣ́дѣнїи, и҆ не въ вѣ́дѣнїи, ко́еждо содѣ́ѧхъ хрⷭ҇тѐ мо́й; тѣ́мже зовꙋ̀ тебѣ̀, твои́хъ слꙋ́гъ мл҃твами сп҃си́ мѧ блꙋ́днаго."},
            {"PODOBEN": "Тридне́внѡ: voskrésl jesí", "TEXT": "Агг҃льскїѧ си̑лы хрⷭ҇тѐ, предстоѧ́ще прⷭ҇то́лꙋ твоемꙋ̀, мо́лѧтсѧ ѡ҆ ро́дѣ человѣ́честѣмъ. тѣ́хъ ѹбѡ. мл҃твами ми́ръ всѣ̑мъ да́рꙋѧй, ꙗ҆зы́кѡвъ де́рзость ѹ҆кротѝ."},
            {"TEXT": "Ѻкрестъ прⷭ҇то́ла всѣ́хъ цр҃ѧ̀, при́снѡ ликꙋ́юще а҆гг҃льстїи всѝ чи́нове, на́съ сохранѧ́йте, вѣ́рою ва́съ призыва́ющихъ, и҆ мꙋче́нїй и҆збавлѧ́йте."},
            {"TEXT": "Ѻ̑ц҃ъ иже над̾ всѣ́ми бг҃ъ, си̑лы нбⷭ҇ныхъ ѹ҆мѡ́въ, без̾ѡбра́зны и҆ невеще́ственны пѣвцы̀, трисо́лнечныѧ сла́вы своеѧ̀ приведѐ, и҆ є҆ди́нственное сло́во, и҆ дх҃ъ."}
        ],
        "HV_B": {"TITLE": "Бг҃оро́диченъ", "TEXT": "Сло́во собезнача́льное ѻ҆ц҃ꙋ́ же и҆ дх҃ꙋ, а҆рха́гг҃льскимъ гла́сомъ бцⷣе, во ѹ҆тро́бѣ заче́нши, херꙋві́мѡвъ, и҆ серафі́мѡвъ, и҆ престо́лѡвъ ꙗ҆ви́ласѧ є҆сѝ превы́шши."},
        "S": [
            {"TEXT": "Во стра́шное прише́ствїе твоѐ хрⷭ҇тѐ, да не ѹ҆слы́шимъ: не вѣ́мъ ва́съ. ѹ҆пова́нїе бо на тѧ̀ сп҃сѐ, возложи́хомъ, а҆ще и҆ твоѧ̑ повелѣ̑нїѧ не сохрани́хомъ за небреже́нїе на́ше: но пощадѝ дꙋ́шы на́шѧ, мо́лимсѧ."},
            {"TEXT": "Покаѧ́нїѧ не стѧжа́хъ, нижѐ па́ки сле́зъ: сегѡ̀ ра́ди молю́ тѧ хрⷭ҇тѐ бж҃е, пре́жде конца̀ ѡ҆брати́ти и҆ да́ти ѹ҆миле́нїе мнѣ̀, ꙗкѡ да и҆зба́влюсѧ ѿ мꙋ́ки."},
            {"TEXT": "Мч҃нцы твоѝ, гдⷭ҇и, не ѿверго́шасѧ тебѐ, ни ѿстꙋпи́ша ѿ за́повѣдей твои́хъ. тѣ́хъ мл҃твами поми́лꙋй на́съ."}
        ],
        "S_B": {"TITLE": "Бг҃оро́диченъ", "TEXT": "Арха́гг҃льски воспои́мъ вѣ́рнїи, нбⷭ҇ный черто́гъ, и҆ две́рь запеча́танꙋ вои́стиннꙋ: ра́дꙋйсѧ, є҆ѧ́же ра́ди ѿрастѐ на́мъ сп҃съ всѣ́хъ хрⷭ҇то́съ, жизнода́вецъ и҆ бг҃ъ. низложѝ влⷣчце мꙋчи́тели, безбѡ́жныѧ врагѝ на́шѧ, рꙋко́ю твое́ю пречⷭ҇таѧ, ѹ҆пова́нїе хрⷭ҇тїа́нъ."}
    },
    "P": {
        "1": [
            {"TITLE": "І҆рмо́съ", "TEXT": "Ꙗкѡ по сꙋ́хꙋ пѣшеше́ствовавъ і҆и҃ль, по бе́зднѣ стопа́ми, гони́телѧ фараѡ́на ви́дѧ потоплѧ́ема, бг҃ꙋ побѣ́днꙋю пѣ́снь пои́мъ, вопїѧ́ше."},
            {"TEXT": "Моегѡ̀ ѹ҆ма̀ ѻблакъ страсте́й ѿженѝ чⷭ҇таѧ, и҆ возсїѧ́й мѝ свѣ́тъ, ро́ждшаѧ пречⷭ҇таѧ сн҃а, сїѧ́нїе ѻч҃ее, ꙗкѡ да воспою́ тѧ."},
            {"TEXT": "Ꙗкѡ гаврїи́лъ дв҃ѣ, прїиди́те вѣ́рнїи, и҆ мы̀ вопїе́мъ бл҃гоговѣ́нїемъ дꙋше́внымъ: вои́стиннꙋ ѹ҆кра́шена, чⷭ҇таѧ, ро́ждшаѧ ра́дость: ра́дꙋйсѧ пречⷭ҇таѧ."},
            {"TEXT": "Иже безстра́стнѡ пре́жде вѣ̑къ ѿ ѻ҆ц҃а̀ рожде́ннаго, пречⷭ҇таѧ, въ послѣ̑днѧѧ дни̑ во ѹ҆тро́бѣ носѧ́щи сн҃а, родила̀ є҆сѝ сꙋгꙋ́ба, бг҃а и҆ чл҃вѣ́ка."},
            {"TEXT": "Бг҃а родила̀ є҆сѝ є҆ди́наго без̾ тлѝ, и҆ дв҃а пребыла̀ є҆сѝ по ржⷭ҇твѣ̀, ꙗкоже бѣ̀ и҆ пре́жде ржⷭ҇тва̀ пречⷭ҇таѧ: сегѡ̀ ра́ди, вѣ́рнїи, ра́дꙋйсѧ, тебѣ̀ зове́мъ."}
        ],
        "3": [
            {"TITLE": "І҆рмо́съ", "TEXT": "Нѣ́сть ст҃ъ, ꙗкоже ты̀ гдⷭ҇и бж҃е мо́й, вознесы́й ро́гъ вѣ́рныхъ твои́хъ бл҃же, и҆ ѹ҆тверди́вый на́съ на ка́мени и҆сповѣ́данїѧ твоегѡ̀."},
            {"TEXT": "Нѣ́сть непоро́чны, ꙗкоже ты̀ пречⷭ҇таѧ бцⷣе, ро́ждшаѧ зижди́телѧ и҆ влⷣкꙋ всѧ́чєскимъ: тѣ́мже тѝ всѝ вѣ́рнїи бл҃года́рственнѡ, ра́дꙋйсѧ, взыва́емъ."},
            {"TEXT": "Страсте́й смꙋща́етъ мѧ̀ лю́тое волне́нїе чⷭ҇таѧ, и҆ го́рестьми мно́гихъ паде́нїй во глꙋбинꙋ̀ помета́емь вои́стиннꙋ ѕлы́хъ мои́хъ, да́ждь мѝ рꙋ́кꙋ чⷭ҇таѧ, и҆ сп҃си́ мѧ."},
            {"TEXT": "Сла́ва, Тьмꙋ̀ разрꙋшѝ мои́хъ прегрѣше́нїй, дв҃о, и҆ ѡ҆зарѝ свѣ́томъ безстра́стїѧ жи́знь несказа́ннѡ, чⷭ҇таѧ, ро́ждшаѧ со́лнце неприкоснове́нное."},
            {"TEXT": "Ѻ̑гне́мъ стра́ха бж҃їѧ ѡ҆чи́стивши мѧ̀, ѻ҆трокови́це, ѿ прегрѣше́нїй и҆ скве́рны, ѡ҆блецы̀ свѣтоза́рною ѻ҆де́ждею добродѣ́телей, и҆ ликѡ́мъ ст҃ы́хъ сочета́й."}
        ],
        "4": [
            {"TITLE": "І҆рмо́съ", "TEXT": "Хрⷭ҇то́съ моѧ̀ си́ла, бг҃ъ и҆ гдⷭ҇ь, честна́ѧ цр҃ковь бг҃олѣ́пнѡ пое́тъ взыва́ющи, ѿ смы́сла чи́ста, ѡ҆ гдⷭ҇ѣ пра́зднꙋющи."},
            {"TEXT": "Свѣ́тъ ро́ждшаѧ, тьмꙋ̀ разрꙋшѝ мно́гихъ мои́хъ прегрѣше́нїй твое́ю заре́ю пренепоро́чнаѧ влⷣчце, ꙗже сл҃нце пра́вды вѣ̑рнымъ возсїѧ́вшаѧ."},
            {"TEXT": "Наде́ждꙋ, тебѐ пречⷭ҇таѧ, ны́нѣ предлага́ю моегѡ̀ неможе́нїѧ: да ѿ тебѐ не недѣ́йствованъ ѿидꙋ̀, сп҃се́нїе же полꙋчи́въ воспою̀ ра́дꙋѧсѧ."},
            {"TEXT": "Бога̑тыѧ щедрѡ́ты твоѧ̑ да́рꙋй на́мъ пречⷭ҇таѧ, вѣ́рою и҆ любо́вїю въ тво́й хра́мъ притека́ющымъ, и҆ ѿ всѧ́кихъ и҆скꙋше́нїй и҆ скорбе́й и҆зба́ви."},
            {"TEXT": "Сло́во пречⷭ҇таѧ, въ тѧ̀ всели́сѧ, безслове́сїѧ страсте́й мі́ръ и҆збавлѧ́ѧ влⷣчце, и҆ црⷭ҇твїѧ нбⷭ҇нагѡ сподоблѧ́ѧ воспѣва́ющыѧ тѧ̀."}
        ],
        "5": [
            {"TITLE": "І҆рмо́съ", "TEXT": "Бж҃їимъ свѣ́томъ твои́мъ бл҃же, ѹтренюющихъ тѝ дꙋ́шы любо́вїю ѡ҆зарѝ, молю́сѧ: тѧ̀ вѣ́дѣти сло́ве бж҃їй, истиннаго бг҃а, ѿ мра́ка грѣхо́внагѡ взыва́юща."},
            {"TEXT": "Бж҃е́ственною заре́ю ѿ твои́хъ чре́слъ возсїѧ́вшагѡ, мою̀ дꙋ́шꙋ во тьмѣ̀ спѧ́щꙋю просвѣтѝ дв҃о, и҆ грѣхо́внꙋю мглꙋ̀ ѿженѝ, свѣ́томъ мѧ̀ твои́мъ просвѣща́ющи."},
            {"TEXT": "Дꙋ́шꙋ мою̀ и҆сцѣлѝ бл҃га́ѧ, впа́дающꙋ въ разбо́йники, млⷭ҇тивнѣ є҆ле́й и҆ска́пающи, и҆ вїно̀ бл҃госе́рдїѧ твоегѡ̀, ра́зꙋмы незави́стнѡ подаю́щи мѝ."},
            {"TEXT": "Плѡтскі́ѧ недꙋ́ги, и҆ дꙋшє́вныѧ и҆сцѣлѝ на́мъ къ тебѣ̀ прибѣга́ющымъ всепѣ́таѧ: крѣ́пость бо є҆сѝ притека́ющымъ под̾ кро́въ твоеѧ̀ мл҃твы, бг҃ороди́тельнице."},
            {"TEXT": "Бж҃е́ственный дх҃ъ ст҃ы́й все́льсѧ прест҃а́ѧ чⷭ҇таѧ, въ твоѐ чре́во, ѡ҆сѣни́въ тѧ̀ показа̀ до́мъ трⷪ҇цы, бл҃говоле́нїемъ ѻч҃имъ сло́во заче́нши, и҆ сего̀ ро́ждши."}
        ],
        "6": [
            {"TITLE": "І҆рмо́съ", "TEXT": "Жите́йское мо́ре воздвиза́емое зрѧ̀ напа́стей бꙋ́рею, къ ти́хомꙋ приста́нищꙋ твоемꙋ̀ прите́къ вопїю́ ти: возведѝ ѿ тлѝ живо́тъ мо́й, многомлⷭ҇тиве."},
            {"TEXT": "Тьмꙋ̀ разрꙋшѝ ѻ҆каѧ́нныѧ моеѧ̀ дꙋшѝ, и҆ свѣ́томъ просвѣти́ мѧ пречⷭ҇таѧ, возсїѧ́вшимъ ѿ твои́хъ ложе́снъ, и҆ всѐ человѣ́ческое є҆стество̀ ѡ҆зари́вшимъ."},
            {"TEXT": "Вра̑гъ ви́димыхъ и҆ неви́димыхъ навѣ́та и҆зба́ви мѧ̀ чⷭ҇таѧ, и҆ пода́ждь мѝ кро́въ держа́вный твоегѡ̀ застꙋпле́нїѧ: къ тебѣ́ бо дв҃о, ны́нѣ прибѣго́хъ."},
            {"TEXT": "Созда́вый всѧ́чєскаѧ, въ послѣ̑днїѧ дни̑ ѿ ст҃ы́ѧ ѹ҆тро́бы твоеѧ̀ воплоти́сѧ, человѣ́ческое є҆стество̀ єже ѿ а҆да́ма лю́тѣ попо́лзшеесѧ ѹ҆стро́ивъ, мі́ръ ѡ҆бновѝ."},
            {"TEXT": "Ст҃ы́хъ а҆гг҃лъ бл҃голѣ́пїе пое́тъ тѧ̀, и҆ а҆зъ молю̀ пренепоро́чнаѧ: ѿимѝ ѿ менѐ нелѣ̑паѧ бѣсѡ́въ мечта̑нїѧ, въ тишинѣ̀ соблюда́ющи се́рдце моѐ."}
        ],
        "S": [
            {"TEXT": "Прило́зи сопроти́вныхъ бо́рютъ достоѧ́нїе твоѐ влⷣчце чⷭ҇таѧ, разорѝ тѣ́хъ кова̑рствїѧ, и҆ низложѝ на зе́млю горды́нное шата́нїе: ты́ бо є҆сѝ застꙋ́пница вѣ́рнѡ молѧ́щымсѧ тѝ."}
        ],
        "7": [
            {"TITLE": "І҆рмо́съ", "TEXT": "Росода́тельнꙋ ѹбѡ пе́щь содѣ́ла а҆гг҃лъ прпⷣбнымъ ѻ҆трокѡ́мъ, халдє́и же ѡ҆палѧ́ющее велѣ́нїе бж҃їе мꙋчи́телѧ ѹ҆вѣща̀ вопи́ти: бл҃гослове́нъ є҆сѝ бж҃е ѻ҆тє́цъ на́шихъ."},
            {"TEXT": "Просвѣти́вши мѧ̀ свѣ́томъ непристꙋ́пнымъ пречⷭ҇таѧ, во тьмѣ̀ неразꙋмѣ́нїѧ, и҆ къ свѣ́тꙋ наста́ви вѣ́рнѡ вопи́ти сн҃ꙋ твоемꙋ̀ бл҃гоче́стнѡ: бл҃гослове́нъ бг҃ъ ѻ҆тє́цъ на́шихъ."},
            {"TEXT": "Ѡ҆мраче́нный ѻблакъ ѿженѝ ѿ дꙋшѝ моеѧ̀ бг҃ороди́тельнице, ѡ҆сїѧ́вши свѣ́томъ всѣ́хъ творца̀: прїѧ́телище бо є҆сѝ свѣ́та превѣ́чнаго, ѿ ѻ҆ц҃а̀ безстра́стнѡ возсїѧ́вшагѡ."},
            {"TEXT": "Приклони́сѧ на́шымъ мольба́мъ чⷭ҇таѧ бг҃ороди́тельнице, мл҃твою млⷭ҇тивнѡ подви́гнисѧ къ бг҃ꙋ: и҆ сего̀ млⷭ҇тива сотворѝ на́мъ, на тѧ̀ бл҃га́ѧ, при́снѡ надѣ́ющымсѧ."},
            {"TEXT": "Ѡ҆скверне́на мѧ̀ сꙋ́ща страстьмѝ лꙋка́выхъ дѣѧ́нїй, ѡ҆чисти́лище да́ждь мѝ чⷭ҇таѧ, сле́зъ ка̑пли ѡ҆мыва́ющи стꙋ́дъ лꙋка́вый грѣха̀ моегѡ̀, ѡ҆каѧ́нїѧ и҆сто́чникъ."}
        ],
        "8": [
            {"TITLE": "І҆рмо́съ", "TEXT": "Из̾ пла́мене прпⷣбнымъ ро́сꙋ и҆сточи́лъ є҆сѝ, и҆ првⷣнагѡ же́ртвꙋ водо́ю попали́лъ є҆сѝ: всѧ̑ бо твори́ши хрⷭ҇тѐ, то́кмѡ єже хотѣ́ти. тѧ̀ превозно́симъ во всѧ̑ вѣ́ки."},
            {"TEXT": "Ꙗже влⷣкꙋ всѣ́хъ пло́тїю ро́ждшаѧ, наси́льствїѧ страсте́й и҆схити́ мѧ ѻ҆трокови́це, и҆ творцꙋ̀ всѧ́ческихъ присво́й любо́вїю, пою́щаго во всѧ̑ вѣ́ки."},
            {"TEXT": "На ѻ҆дрѣ̀ болѣ́зненнѣ слежа́щꙋ мѝ, посѣще́нїемъ твои́мъ ѻ҆трокови́це, возста́ви мѧ̀, и҆ дꙋше́вное и҆ тѣле́сное да́рꙋй мѝ здра́вїе, воспѣва́ющꙋ хрⷭ҇та̀ во вѣ́ки."},
            {"TEXT": "Страсте́й мои́хъ пла́мень ѹ҆гасѝ росо́ю мл҃твъ твои́хъ влⷣчце: и҆ менѐ сп҃сѝ, ꙗкоже пре́жде сн҃ъ тво́й и҆зба́ви ѻтроки, превозносѧ́щыѧ є҆го̀ во вѣ́ки."},
            {"TEXT": "Не ѹ҆жаса́юсѧ ла́ѧнїѧ борца̀, на тѧ̀ ѹ҆пова́нїе ча́ѧнїѧ моегѡ̀ и҆мы́й бл҃га́ѧ: застꙋпа́еши бо всегда̀ сп҃са́ющи ѿ бѣ́дъ, тѧ̀ восхвалѧ́ющихъ."}
        ],
        "9": [
            {"TITLE": "І҆рмо́съ", "TEXT": "Бг҃а человѣ́кѡмъ не возмо́жно ви́дѣти, на него́же не смѣ́ютъ чи́ни а҆гг҃льстїи взира́ти: тобо́ю же всечⷭ҇таѧ, ꙗ҆ви́сѧ человѣ́кѡмъ сло́во воплоще́нно, є҆го́же велича́юще, съ нбⷭ҇ными вѡ́и тѧ̀ ѹ҆бл҃жа́емъ."},
            {"TEXT": "Ѕѡ́лъ всѧ́ческихъ и҆зба́ви къ тебѣ̀ прибѣга́ющаго вѣ́рою дв҃о пречⷭ҇таѧ: и҆ здра́вїе да́ждь мѝ прибѣ́гшемꙋ въ покро́въ тво́й ѻ҆трокови́це, и҆ лю́тыхъ и҆збавле́нїе: ꙗкѡ да во гла́сѣхъ бл҃года́рственнѡ при́снѡ сла́влю тѧ̀."},
            {"TEXT": "Клѧ́твꙋ печа́ли разрꙋши́ла є҆сѝ чⷭ҇таѧ, и҆ ра́дость и҆сточи́ла є҆сѝ мі́рꙋ ржⷭ҇тво́мъ твои́мъ: бл҃гослове́нїѧ и҆сто́чникъ ро́ждши. тѣ́мже восхвалѧ́юще тѧ̀ всепѣ́тꙋю, всѝ бл҃года́рственнѡ вѣ́рнїи ѹ҆бл҃жа́емъ при́снѡ."},
            {"TEXT": "Свѣ́та прїѧ́телище бг҃ороди́тельнице, твоѐ чре́во бы́сть всепѣ́таѧ, ѿ ѻ҆ц҃а̀ возсїѧ́вшагѡ пре́жде всѣ́хъ вѣ̑къ. тѣ́мже тѧ̀ бцⷣꙋ всѝ сла́вимъ: сего̀ ꙗкѡ сн҃а твоего̀ и҆ бг҃а велича́емъ."},
            {"TEXT": "Сн҃а безлѣ́тна ѿ ѻ҆ц҃а̀ возсїѧ́вшаго, є҆ди́на чⷭ҇таѧ, родила̀ є҆сѝ въ лѣ́то, дх҃а наи́тїемъ бж҃е́ственнагѡ. тѣ́мже тѧ̀ пречⷭ҇таѧ, бцⷣꙋ неискꙋсомꙋ́жнꙋю всѝ ѧ҆зы́комъ и҆ се́рдцемъ вѣ́рнїи и҆сповѣ́дꙋемъ."}
        ]
    },
    "U": {
        "S1": [
            {"TEXT": "Помышлѧ́ю де́нь стра́шный, и҆ пла́чꙋсѧ дѣѧ́нїй мои́хъ лꙋка́выхъ, ка́кѡ ѿвѣща́ю безсме́ртномꙋ цр҃ю̀; ко́имъ же дерзнове́нїемъ воззрю̀ на сꙋдїю̀ блꙋ́дный а҆́зъ; бл҃гоꙋтро́бный ѻ҆́ч҃е, сн҃е є҆диноро́дный, и҆ дш҃е ст҃ы́й, поми́лꙋй мѧ̀."},
            {"TEXT": "Во ᲂу҆до́ли плаче́внѣй, на мѣ́стѣ и҆дѣ́же положѝ, є҆гда̀ сѧ́деши млⷭ҇тиве, сотвори́ти првⷣный сꙋ́дъ, не ѡ҆бличѝ моѧ̑ сокровє́ннаѧ, нижѐ посрамѝ менѐ пред̾ а҆́гг҃лы: но пощади́ мѧ бж҃е, и҆ поми́лꙋй мѧ̀."}
        ],
        "S1_B": {"TITLE": "Бг҃оро́диченъ", "TEXT": "Пресла́внꙋю бж҃їю мт҃рь, и҆ ст҃ы́хъ а҆́гг҃лъ свѧтѣ́йшꙋю, немо́лчнѡ воспое́мъ се́рдцемъ и҆ ᲂу҆сты̀, бцⷣꙋ сїю̀ и҆сповѣ́дающе, ꙗ҆́кѡ вои́стиннꙋ ро́ждшꙋю бг҃а воплоще́нна и҆ молѧ́щꙋюсѧ непреста́ннѡ ѡ҆ дꙋша́хъ на́шихъ."},
        "S2": [
            {"TEXT": "Поми́лꙋй на́съ гдⷭ҇и, поми́лꙋй на́съ: всѧ́кагѡ во ѿвѣ́та недоꙋмѣ́юще, сїю́ ти мл҃твꙋ ꙗ҆́кѡ влⷣцѣ грѣ́шнїи прино́симъ, поми́лꙋй на́съ."},
            {"TEXT": "Гдⷭ҇и, поми́лꙋй на́съ, на тѧ́ бо ᲂу҆пова́хомъ, не прогнѣ́вайсѧ на ны̀ ѕѣлѡ̀, нижѐ помѧнѝ беззако́нїй на́шихъ: но при́зри и҆ ны́нѣ ꙗ҆́кѡ бл҃гоꙋтро́бенъ, и҆ и҆зба́ви ны̀ ѿ вра̑гъ на́шихъ. ты́ бо є҆сѝ бг҃ъ на́шъ, и҆ мы̀ лю́дїе твоѝ, всѝ дѣла̀ рꙋкꙋ̀ твоє́ю, и҆ и҆́мѧ твоѐ призыва́емъ."},
            {"TEXT": "Свѣ́тъ пра́вєднымъ при́снѡ, ст҃і́и бо ѡ҆ тебѣ̀ просвѣ́щшесѧ, сїѧ́ютъ всегда̀ ꙗ҆́кѡ свѣти̑ла, свѣ́щникъ невѣ́рныхъ ᲂу҆гаси́вше: и҆́хже мл҃твами сп҃се на́шъ, ты̀ просвѣтѝ свѣти́льникъ мо́й гдⷭ҇и, и҆ сп҃си́ мѧ."}
        ],
        "S2_B": {"TITLE": "Бг҃оро́диченъ", "TEXT": "Въ хра́мѣ стоѧ́ще сла́вы твоеѧ̀, на нб҃сѝ стоѧ́ти мни́мъ. бцⷣе, две́рь нбⷭ҇наѧ, ѿве́рзи на́мъ двє́ри млⷭ҇ти твоеѧ̀."},
        "S3": [
            {"TEXT": "Стра́шнагѡ днѐ прише́ствїѧ твоегѡ̀ ᲂу҆жаса́юсѧ хрⷭ҇тѐ, и҆ неꙋмоле́ннагѡ сꙋди́ща бою́сѧ и҆ трепе́щꙋ, ꙗ҆́кѡ и҆мы́й мно́жество согрѣше́нїй: но пре́жде конца́ мѧ ѡ҆брати́въ сп҃сѝ ꙗ҆́кѡ млⷭ҇тивъ бг҃ъ, а҆́гг҃лъ твои́хъ мл҃твами, бл҃гоꙋтро́бне сп҃се, є҆ди́не чл҃вѣколю́бче."},
            {"TEXT": "Дꙋшѐ, въ лѣ́ности жи́знь провожда́ющи всю̀, днѐ сꙋ́днагѡ гро́знагѡ во ᲂу҆мѣ̀ не прїе́млеши, воспрѧнѝ ᲂу҆́бѡ, и҆ покаѧ́нїе себѣ̀ и҆зберѝ, ѡ҆брати́сѧ и҆ возопі́й ко хрⷭ҇тꙋ̀: ще́дре, не воспомѧнѝ на́шихъ мно́гихъ согрѣше́нїй, въ ча́съ ѡ҆сꙋжде́нїѧ."}
        ],
        "S3_B": {"TITLE": "Бг҃оро́диченъ", "TEXT": "Оу҆пова́нїе, и҆ покро́въ, и҆ приста́нище на тѧ̀ надѣ́ющымсѧ, бг҃ороди́тельнице бл҃га́ѧ, предста́тельнице мі́рꙋ, молѝ со безпло́тными прилѣ́жнѡ, є҆го́же родила̀ є҆сѝ чл҃вѣколю́бнаго бг҃а, и҆зба́витисѧ дꙋша́мъ на́шымъ ѿ всѧ́кагѡ преще́нїѧ, є҆ди́на бл҃гослове́ннаѧ."},
        "K": {
            "P1": {
                "1": [
                    {"TITLE": "І҆рмо́съ", "TEXT": "Чꙋ́вственный фараѡ́нъ потопле́нъ бы́сть со всево́инствомъ, і҆и҃ль же проше́дъ посредѣ̀ мо́рѧ, вопїѧ́ше: гдⷭ҇еви бг҃ꙋ на́шемꙋ пои́мъ, ꙗ҆́кѡ просла́висѧ."},
                    {"TEXT": "Впа́дшаго, хрⷭ҇тѐ, разбо́йникѡвъ въ рꙋ́цѣ лꙋка́выхъ, и҆ ꙗ҆́звами дꙋшетлѣ́нными, и҆́сполꙋ ме́ртва бы́вша, млⷭ҇ти є҆ле́емъ ᲂу҆врачева́въ ᲂу҆ще́дри мѧ̀, да тѧ̀ прославлѧ́ю."},
                    {"TEXT": "Ꙗ҆́кѡ согрѣши́хъ мно́гѡ, верте́пъ бы́хъ разбо́йникѡмъ: рожде́йсѧ въ верте́пѣ хрⷭ҇тѐ, сле́зъ тꙋ́чꙋ да́рꙋй мѝ, и҆ ѡ҆чи́сти, ꙗ҆́кѡ да ст҃о́мꙋ дх҃ꙋ твоемꙋ̀ цр҃ковь бꙋ́дꙋ."},
                    {"TITLE": "Мч҃нченъ", "TEXT": "Ю҆́ношески врага̀ низложи́вше страда́льцы, бг҃оплете́нными вои́стиннꙋ вѣнцы̀ ᲂу҆краси́стесѧ, и҆ бг҃ꙋ въ вы́шнихъ со а҆́гг҃лы предстоитѐ, сла́вы и҆сполнѧ́еми."},
                    {"TITLE": "Мч҃нченъ", "TEXT": "И҆́же крове́й глꙋбино́ю фараѡ́на мы́сленнаго ᲂу҆дави́вше и҆ногда̀, чⷭ҇тні́и великомч҃нцы, къ землѝ ѡ҆бѣтова́нїѧ нбⷭ҇нѣй преидо́сте, хрⷭ҇та̀ сла́вѧще."},
                    {"TITLE": "Бг҃оро́диченъ", "TEXT": "Съ мч҃нки чⷭ҇таѧ, съ бж҃е́ственными прⷪ҇ро́ки и҆ со всѣ́ми а҆́гг҃лы, зижди́телѧ всѣ́хъ молѝ, сп҃стѝ вѣ́рою тѧ̀ сла́вѧщихъ и҆ велича́ющихъ."}
                ],
                "2": [
                    {"TITLE": "І҆рмо́съ", "TEXT": "Ꙗкѡ по сꙋ́хꙋ пѣшеше́ствовавъ і҆и҃ль, по бе́зднѣ стопа́ми, гони́телѧ фараѡ́на ви́дѧ потоплѧ́ема, бг҃ꙋ побѣ́днꙋю пѣ́снь пои́мъ, вопїѧ́ше."},
                    {"TEXT": "Нбⷭ҇ныхъ ли̑къ восхвалѧ́ю кра́сное бл҃голѣ́пїе, тѣ́хъ свѣ́тлыми мо́лнїѧми просвѣти́тисѧ вопїю̀: молю́ тѧ хрⷭ҇тѐ, є҆ди́наго бл҃гоꙋтро́бнаго."},
                    {"TEXT": "Нбⷭ҇ныхъ ли̑къ восхвалѧ́ю кра́сное бл҃голѣ́пїе, тѣ́хъ свѣ́тлыми мо́лнїѧми просвѣти́тисѧ вопїю̀: молю́ тѧ хрⷭ҇тѐ, є҆ди́наго бл҃гоꙋтро́бнаго."},
                    {"TEXT": "Оу҆краше́й сло́вомъ всѧ̑, и҆ и҆̀же и҆з̾ тебѐ всест҃ы́мъ дх҃омъ а҆́гг҃льскїѧ ли́ки, тебѐ ю҆́же всѣ́хъ винꙋ̀ пѣ́ти ᲂу҆стро́илъ є҆сѝ тѣ́хъ, ꙗ҆́кѡ всеси́ленъ."},
                    {"TITLE": "Бг҃оро́диченъ", "TEXT": "Твоего̀ прїе́мши содѣ́телѧ ꙗ҆́кѡ са́мъ восхотѣ̀, и҆з̾ безсѣ́меннагѡ твоегѡ̀ чре́ва па́че ᲂу҆ма̀ воплоща́ема, чⷭ҇таѧ, тва́ремъ вои́стиннꙋ ꙗ҆ви́сѧ влⷣчца."}
                ]
            },
            "P3": {
                "1": [
                    {"TITLE": "І҆рмо́съ", "TEXT": "На тве́рдѣмъ вѣ́ры твоеѧ̀ ка́мени помышле́нїе ᲂу҆тверди́въ дꙋшѝ моеѧ̀, ᲂу҆твердѝ гдⷭ҇и: тѧ́ бо и҆́мамъ бл҃же, прибѣ́жище и҆ ᲂу҆твержде́нїе."},
                    {"TEXT": "Пока́ѧтисѧ хрⷭ҇то́ви ѡ҆бѣща́хсѧ, и҆ ѿ ѕлы́хъ ника́коже ѿстꙋпа́ю: что̀ бꙋ́дꙋ, слѣпото́ю ѡ҆бложе́нъ мно́гою; сн҃е бж҃їй, ты́ мѧ ᲂу҆ще́дри."},
                    {"TEXT": "Помышлѧ́ю бж҃їе долготерпѣ́нїе, и҆зжи́въ жи́знь въ лѣ́ности ѻ҆каѧ́нный, и҆ бою́сѧ, да не внеза́пꙋ посѣче́нїе сме́ртное предвари́тъ мѧ̀."},
                    {"TITLE": "Мч҃нченъ", "TEXT": "Гоне́нїѧ, болѣ́зней же и҆ бѣ́дъ ꙗ҆́коже пи́щи жела́юще, мч҃нцы веселѧ́хꙋсѧ, зрѧ́ще мы́сленныма ѻ҆чи́ма вѣ́чнꙋющее наслажде́нїе."},
                    {"TITLE": "Мч҃нченъ", "TEXT": "Ꙗ҆́коже на тве́рдѣмъ бл҃гоче́стїѧ ка́мени помышле́нїе ᲂу҆тверди́вше премꙋ́дреннѡ, крѣ́постїю ст҃і́и, многоѡбра́зныхъ ра́нъ не ᲂу҆боѧ́стесѧ мч҃нцы."},
                    {"TITLE": "Бг҃оро́диченъ", "TEXT": "Но́въ на́мъ ра́й ꙗ҆ви́ласѧ є҆сѝ жи́зни, чⷭ҇таѧ, посредѣ̀ дре́во и҆мꙋ́щїй, ѿ негѡ́же ꙗ҆ды́й, пречⷭ҇таѧ, ᲂу҆мерщвле́нїѧ а҆да́мъ лꙋка́вагѡ ѿпꙋща́етсѧ."}
                ],
                "2": [
                    {"TITLE": "І҆рмо́съ", "TEXT": "Нѣ́сть ст҃ъ, ꙗ҆́коже ты̀ гдⷭ҇и, бж҃е мо́й, вознесы́й ро́гъ вѣ́рныхъ твои́хъ бл҃же, и҆ ᲂу҆тверди́вый на́съ на ка́мени и҆сповѣ́данїѧ твоегѡ̀."},
                    {"TEXT": "И҆́же всѧ́кое слове́сное є҆стество̀, ѿ не сꙋ́щихъ хотѣ́нїемъ содѣ́лавшее, трист҃ы́ми гла́сы пое́тсѧ въ трѝ ли́ца, и҆ славосло́витсѧ вѣ́рнѡ."},
                    {"TEXT": "И҆́же всѧ́кое слове́сное є҆стество̀, ѿ не сꙋ́щихъ хотѣ́нїемъ содѣ́лавшее, трист҃ы́ми гла́сы пое́тсѧ въ трѝ ли́ца, и҆ славосло́витсѧ вѣ́рнѡ."},
                    {"TEXT": "И҆сточа́ѧ ны́нѣ бл҃го́е влⷣко всѧ́ческихъ, и҆ бога́тнѣ и҆злива́ѧ: прича́стїемъ бл҃ги́хъ, безплѡ́тныѧ ли́ки а҆́гг҃льскїѧ показа́лъ є҆сѝ, чл҃вѣколю́бче."},
                    {"TITLE": "Бг҃оро́диченъ", "TEXT": "Даде́сѧ ѿпꙋще́нїе на́мъ тебѐ ра́ди бцⷣе, зако́на бо влⷣка и҆з̾ тебѐ вопло́щьсѧ, стра̑сти на́съ ра́ди претерпѣ́въ, и҆ всѣ́хъ и҆зба́вилъ є҆́сть."}
                ]
            },
            "P4": {
                "1": [
                    {"TITLE": "І҆рмо́съ", "TEXT": "Покры́ла є҆́сть нб҃са̀ добродѣ́тель твоѧ̀ хрⷭ҇тѐ, и҆ твоегѡ̀ хвале́нїѧ гдⷭ҇и, всѧ̑ и҆спо́лнишасѧ."},
                    {"TEXT": "Не ѡ҆сꙋдѝ на́съ согрѣши́вшихъ тѝ мно́гѡ: но ѻ҆бы́чною твое́ю влⷣко, млⷭ҇тїю ᲂу҆ще́дри."},
                    {"TEXT": "Пꙋ́ть сы́й живота̀ сп҃се, смертоно́сныхъ пꙋте́й грѣха̀ ᲂу҆клонѧ́тисѧ мѝ при́снѡ сподо́би."},
                    {"TITLE": "Мч҃нченъ", "TEXT": "Воспалѧ́ющимисѧ ра́нами ᲂу҆гаси́сте ѻ҆́гнь, пострада́вшїи мч҃нцы, росо́ю бж҃е́ственнагѡ дх҃а, пребы́сте неѡпалѧ́еми."},
                    {"TITLE": "Мч҃нченъ", "TEXT": "Пото́ка бж҃е́ственныѧ пи́щи наслажда́етесѧ превы́спрь мч҃нцы, кро́вными тече́нїи, сїю̀ бога́тнѡ наслѣ́довавше."},
                    {"TITLE": "Бг҃оро́диченъ", "TEXT": "Лѣ́ностїю жи́знь мою̀ и҆жди́въ, пречⷭ҇таѧ, къ твоемꙋ̀ притека́ю застꙋпле́нїю, ᲂу҆ще́дривши сп҃си́ мѧ."}
                ],
                "2": [
                    {"TITLE": "І҆рмо́съ", "TEXT": "Хрⷭ҇то́съ моѧ̀ си́ла, бг҃ъ и҆ гдⷭ҇ь, чⷭ҇тна́ѧ цр҃ковь бг҃олѣ́пнѡ пое́тъ взыва́ющи, ѿ смы́сла чи́ста ѡ҆ гдⷭ҇ѣ пра́зднꙋющи."},
                    {"TEXT": "Тлѝ непрїѧ́тное є҆стество̀ и҆мꙋ́ще, бж҃е́ственнѣйшїи ᲂу҆мѝ твоѝ чⷭ҇тні́и, прⷭ҇то́лъ ѡ҆бстоѧ́тъ, безсме́ртїѧ тѧ̀ и҆сто́чникъ наслѣ́довавшїи чл҃вѣколю́бче."},
                    {"TEXT": "Тлѝ непрїѧ́тное є҆стество̀ и҆мꙋ́ще, бж҃е́ственнѣйшїи ᲂу҆мѝ твоѝ чⷭ҇тні́и, прⷭ҇то́лъ ѡ҆бстоѧ́тъ, безсме́ртїѧ тѧ̀ и҆сто́чникъ наслѣ́довавшїи чл҃вѣколю́бче."},
                    {"TEXT": "Ѿ ст҃а́гѡ дх҃а ѡ҆сщ҃а́еми а҆́гг҃льстїи собо́ри, на ѕло̀ пребыва́ютъ недви́жими, є҆́же къ пе́рвомꙋ бл҃го́мꙋ восхожде́нїю ѡ҆божа́еми."},
                    {"TITLE": "Бг҃оро́диченъ", "TEXT": "Клѧ́тва разори́сѧ прама́тернѧѧ, тебѐ ра́ди бцⷣе всенепоро́чнаѧ: ты́ бо на́мъ пречⷭ҇таѧ, бл҃гослове́нїѧ и҆сто́чникъ приснотекꙋ́щъ родила̀ є҆сѝ."}
                ]
            },
            "P5": {
                "1": [
                    {"TITLE": "І҆рмо́съ", "TEXT": "Свѣ́тъ возсїѧ́вый мі́рꙋ хрⷭ҇тѐ, просвѣтѝ се́рдце моѐ ѿ но́щи тебѣ̀ зовꙋ́ща, и҆ сп҃си́ мѧ."},
                    {"TEXT": "И҆́же ѿ і҆ессе́ова ко́рене и҆зрасты́й, хрⷭ҇тѐ, и҆зсꙋшѝ прозѧбє́нїѧ страсте́й мои́хъ, всажда́ѧ во мнѣ̀ стра́хъ тво́й."},
                    {"TEXT": "Воздыха̑нїѧ ꙗ҆́коже мыта́рь стѧ́жимъ, и҆ ѕлы́хъ ѿстꙋ́пимъ, ꙗ҆́кѡ да воздыха́нїѧ ᲂу҆бѣжи́мъ вѣ́чнꙋющагѡ."},
                    {"TITLE": "Мч҃нченъ", "TEXT": "Оу҆ѧ́звлени бж҃е́ственнымъ тѝ жела́нїемъ, мч҃нцы твоѝ гдⷭ҇и, ᲂу҆ѧзвлѧ́еми мꙋ́ками ра́довахꙋсѧ."},
                    {"TITLE": "Мч҃нченъ", "TEXT": "Ѿ конє́цъ тѣлесе́мъ стра́ждꙋще мч҃нцы воззва́сте, и҆ хрⷭ҇то́съ гла́съ ва́шъ ᲂу҆слы́шалъ є҆́сть."},
                    {"TITLE": "Бг҃оро́диченъ", "TEXT": "Нбⷭ҇наѧ врата̀ воспое́мъ бцⷣꙋ, и҆́миже вхо́дѧтъ всѝ грѣ́шнїи ко вхо́дѡмъ проще́нїѧ."}
                ],
                "2": [
                    {"TITLE": "І҆рмо́съ", "TEXT": "Бж҃їимъ свѣ́томъ твои́мъ бл҃же, ѹтренюющихъ тѝ дꙋ́шы любо́вїю ѡ҆зарѝ, молю́сѧ: тѧ̀ вѣ́дѣти сло́ве бж҃їй, истиннаго бг҃а, ѿ мра́ка грѣхо́внагѡ взыва́юща."},
                    {"TEXT": "На прⷭ҇то́лѣ херꙋві́мстѣ ви́дѣвъ тѧ̀ прⷪ҇ро́къ всеви́дче, зижди́телѧ и҆ бг҃а сѣдѧ́ща: зна́меньми твоемꙋ̀ наꙋча́етсѧ влⷣчествꙋ и҆ гдⷭ҇ьствꙋ."},
                    {"TEXT": "На прⷭ҇то́лѣ херꙋві́мстѣ ви́дѣвъ тѧ̀ прⷪ҇ро́къ всеви́дче, зижди́телѧ и҆ бг҃а сѣдѧ́ща: зна́меньми твоемꙋ̀ наꙋча́етсѧ влⷣчествꙋ и҆ гдⷭ҇ьствꙋ."},
                    {"TEXT": "Тьмы̀ тьма́ми, и҆ ты́сѧща ты́сѧщами а҆́гг҃лъ, тебѐ ѡ҆крꙋжа́ема влⷣко, данїи́лъ зрѧ́ше, совокꙋпле́на чл҃вѣ́ческомꙋ зра́кꙋ: держа́вѣ твоеѧ̀ сла́вы тайнонаꙋча́етсѧ."},
                    {"TITLE": "Бг҃оро́диченъ", "TEXT": "Красе́нъ добро́тою тво́й сн҃ъ ꙗ҆ви́сѧ, па́че сынѡ́въ земноро́дныхъ, всенепоро́чнаѧ влⷣчце: сло́во бо є҆́сть и҆́же над̾ всѣ́ми бг҃ъ, а҆́ще и҆ є҆стество̀ чл҃вѣ́ческое и҆з̾ тебѐ прїѧ́тъ."}
                ]
            },
            "P6": {
                "1": [
                    {"TITLE": "І҆рмо́съ", "TEXT": "Ки́томъ пожре́нъ грѣхо́внымъ, вопїю̀ тебѣ̀ хрⷭ҇тѐ, ꙗкѡ прⷪ҇ро́ка и҆з̾ и҆стлѣ́нїѧ мѧ̀ свободѝ."},
                    {"TEXT": "Воѻчи́вый слѣпы̑ѧ хрⷭ҇тѐ, дꙋшѝ моеѧ̀ ѿве́рзи ѻ҆́чи: ꙗ҆́кѡ да свѣ́тъ тво́й ᲂу҆́зрю, и҆ страсте́й тьмы̀ и҆зба́влюсѧ."},
                    {"TEXT": "Во́дъ животво́рныхъ покаѧ́нїѧ и҆спо́лненꙋ дꙋ́шꙋ мою̀ сотворѝ ще́дре, рѣ́ки сле́зъ да́рꙋѧ мѝ."},
                    {"TITLE": "Мч҃нченъ", "TEXT": "Ю҆дѡ́лїѧ мч҃нчєскаѧ крі́ны и҆сцѣле́нїй и҆зраща́ютъ, и҆ всѣ́хъ сердца̀ бл҃гочести́выхъ ѡ҆бл҃гоꙋха́ютъ."},
                    {"TITLE": "Мч҃нченъ", "TEXT": "Разрѣша́еми мꙋ́ками тѣлесѐ тлѣ́ющагѡ ст҃і́и, любо́вїю же ко влⷣцѣ и҆ се́рдцемъ привѧза́стесѧ."},
                    {"TITLE": "Бг҃оро́диченъ", "TEXT": "Ст҃а́ѧ мт҃и бж҃їѧ, ѡ҆скверне́ное се́рдце моѐ дѣѧ́нїи нечи́стыми, мл҃твами твои́ми ѡ҆чи́сти."}
                ],
                "2": [
                    {"TITLE": "І҆рмо́съ", "TEXT": "Жите́йское мо́ре воздвиза́емое зрѧ̀ напа́стей бꙋ́рею, къ ти́хомꙋ приста́нищꙋ твоемꙋ̀ прите́къ вопїю́ ти: возведѝ ѿ тлѝ живо́тъ мо́й, многомлⷭ҇тиве."},
                    {"TEXT": "Оу҆ма̀ чистото́ю зрѧ̀ і҆а́кѡвъ, на лѣ́ствицѣ низходѧ́щѧ а҆́гг҃лы твоѧ̑ влⷣко свѣ́тлѡ, и҆здале́ча твоемꙋ̀ наꙋча́шесѧ въ пло́ти прише́ствїю ꙗ҆́вственнѣйше."},
                    {"TEXT": "Оу҆ма̀ чистото́ю зрѧ̀ і҆а́кѡвъ, на лѣ́ствицѣ низходѧ́щѧ а҆́гг҃лы твоѧ̑ влⷣко свѣ́тлѡ, и҆здале́ча твоемꙋ̀ наꙋча́шесѧ въ пло́ти прише́ствїю ꙗ҆́вственнѣйше."},
                    {"TEXT": "Разꙋмѣ́въ бж҃е́ственное а҆́гг҃лѡвъ свѣ́тлое ѡ҆полче́нїе, ра́довашесѧ ᲂу҆го́дникъ тво́й влⷣко, і҆и҃ль, бл҃гочи́ннѡ ликовствꙋ́ющее, и҆ твою̀ неизрече́ннꙋю сла́вꙋ ѡ҆бстоѧ́щее."},
                    {"TITLE": "Бг҃оро́диченъ", "TEXT": "Го́ръ нбⷭ҇ныхъ вои́стиннꙋ превы́шши, а҆́гг҃льскихъ си́лъ, ꙗ҆ви́сѧ гора̀ ꙗ҆́вственнаѧ ѻ҆трокови́ца влⷣчца, ꙗ҆́же твою̀ вмѣсти́вшаѧ лꙋчꙋ̀ бж҃ества̀."}
                ]
            },
            "P7": {
                "1": [
                    {"TITLE": "І҆рмо́съ", "TEXT": "Прпⷣбныхъ твои́хъ ѻ҆трокѡ́въ пѣ́снь ᲂу҆слы́шавый, и҆ пе́щь горѧ́щꙋю ѡ҆роси́вый, бл҃гослове́нъ є҆сѝ гдⷭ҇и бж҃е ѻ҆тє́цъ на́шихъ."},
                    {"TEXT": "Ѿ ѕѣ́льныѧ ѕло́бы ᲂу҆мо́мъ ѡ҆слѣпи́хсѧ, и҆ не воззрѣ́хъ на свѣ́тъ покаѧ́нїѧ, хрⷭ҇тѐ сп҃се мо́й сп҃си́ мѧ."},
                    {"TEXT": "Надѣ́юсѧ на твоѐ бл҃гоꙋтро́бїе, припа́даю тѝ ще́дре, прошꙋ̀ ѕѡ́лъ мои́хъ разрѣше́нїѧ, не пре́зри мѧ̀ влⷣко."},
                    {"TITLE": "Мч҃нченъ", "TEXT": "Премі́рною сла́вою ѡ҆блекі́й ст҃ы̑ѧ твоѧ̑ пострада́вшыѧ въ мі́рѣ, мл҃твами и҆́хъ хрⷭ҇тѐ мо́й, сп҃си́ мѧ."},
                    {"TITLE": "Мч҃нченъ", "TEXT": "Законоположє́нїѧ непра́вєднаѧ поплева́сте, пра́веднагѡ зако́на сꙋ́ще бж҃е́ственнїи храни́телїе, вѣ́рою зако́ннѡ пострада́вше."},
                    {"TITLE": "Бг҃оро́диченъ", "TEXT": "Ра́бїй зра́къ прїе́мшаго влⷣкꙋ, ѻ҆трокови́це, ражда́еши: є҆го́же молѝ чⷭ҇таѧ, страсте́й мѧ̀ рабо́ты свободи́ти."}
                ],
                "2": [
                    {"TITLE": "І҆рмо́съ", "TEXT": "Росода́тельнꙋ ᲂу҆́бѡ пе́щь содѣ́ла а҆́гг҃лъ прпⷣбнымъ ѻ҆трокѡ́мъ, халдє́и же ѡ҆палѧ́ющее велѣ́нїе бж҃їе мꙋчи́телѧ ᲂу҆вѣща̀ вопи́ти: бл҃гослове́нъ є҆сѝ бж҃е ѻ҆тє́цъ на́шихъ."},
                    {"TEXT": "Красото́ю свѣтлѣ́етесѧ всѝ ст҃і́и а҆́гг҃ли вседержи́телѧ, приближа́ющесѧ неизрече́ннѣй сла́вѣ хрⷭ҇то́вѣй, и҆ любо́вїю всегда̀ пою́ще є҆мꙋ̀: бл҃гослове́нъ є҆сѝ бж҃е во вѣ́ки."},
                    {"TEXT": "Красото́ю свѣтлѣ́етесѧ всѝ ст҃і́и а҆́гг҃ли вседержи́телѧ, приближа́ющесѧ неизрече́ннѣй сла́вѣ хрⷭ҇то́вѣй, и҆ любо́вїю всегда̀ пою́ще є҆мꙋ̀: бл҃гослове́нъ є҆сѝ бж҃е во вѣ́ки."},
                    {"TEXT": "Мы́сленнѡ ѡ҆ тебѣ̀ влⷣко, ѡ҆браща́ющесѧ а҆́гг҃ли, непости́жнѡ свѣтоѧвле́нїе твоѐ прїе́млютъ присносꙋ́щнѣ, пою́ще и҆ глаго́люще всегда̀: бл҃гослове́нъ є҆сѝ бж҃е во вѣ́ки."},
                    {"TITLE": "Бг҃оро́диченъ", "TEXT": "Съ тобо́ю бл҃гослове́ннаѧ гдⷭ҇ь, безпло́тный а҆рха́гг҃лъ речѐ: и҆стлѣ́вшее бо є҆стество̀ ѡ҆бнови́ти хотѧ̀, во чре́во твоѐ всели́сѧ чⷭ҇таѧ, бл҃гослове́ннаѧ, ꙗ҆́же бг҃а пло́тїю ро́ждшаѧ."}
                ]
            },
            "P8": {
                "1": [
                    {"TITLE": "І҆рмо́съ", "TEXT": "Прпⷣбнїи твоѝ ѻ҆́троцы въ пещѝ херꙋві́мы подража́хꙋ, трист҃ꙋ́ю пѣ́снь воспѣва́юще: бл҃гослови́те, по́йте, и҆ превозноси́те во всѧ̑ вѣ́ки."},
                    {"TEXT": "Поревнова́хъ немлⷭ҇рдїю бога́тагѡ нра́вомъ, и҆ презира́ѧ моегѡ̀ ѡ҆бнища́вшагѡ ᲂу҆ма̀, пред̾ две́рьми покаѧ́нїѧ ѡ҆гное́нагѡ ѕло́бою хрⷭ҇тѐ, да не во ѻ҆́гнь по́слеши негаси́мый."},
                    {"TEXT": "Зимѣ̀ и҆ въ сꙋббѡ́тꙋ, до́брыхъ пра́здности, да не ѿ житїѧ́ мѧ по́ймеши негото́ва, зи́мꙋ грѣхо́внꙋю ᲂу҆толи́вый ще́дрый: но ѡ҆браще́нїе бж҃е́ственное пода́ждь мѝ."},
                    {"TITLE": "Мч҃нченъ", "TEXT": "Мч҃нцы нельсти́вною вѣ́рою ле́сть попира́юще, всѧ́ко мꙋ́къ претерпѣ́ша треволне́нїе, бл҃госло́вѧще, пою́ще, и҆ превозносѧ́ще хрⷭ҇та̀ во вѣ́ки."},
                    {"TITLE": "Мч҃нченъ", "TEXT": "Возжига́ющїй пла́мень мꙋ́къ ᲂу҆гаси́вше терпѣ́нїѧ росо́ю ст҃і́и, ве́щь попали́сте безбо́жїѧ ре́вностїю бж҃е́ственныѧ любвѐ распала́еми, добропобѣ́днїи мч҃нцы."},
                    {"TITLE": "Бг҃оро́диченъ", "TEXT": "Сꙋ́щи а҆́гг҃лъ чⷭ҇тнѣ́йшаѧ, бг҃а прест҃а́го родила̀ є҆сѝ, премно́жественнѣ ѡ҆свѧ́щшисѧ бцⷣе дв҃о: тѣ́мже дꙋ́шꙋ мою̀ ѡ҆ст҃ѝ."}
                ],
                "2": [
                    {"TITLE": "І҆рмо́съ", "TEXT": "Из̾ пла́мене прпⷣбнымъ ро́сꙋ и҆сточи́лъ є҆сѝ, и҆ пра́веднагѡ же́ртвꙋ водо́ю попали́лъ є҆сѝ: всѧ̑ бо твори́ши хрⷭ҇тѐ, то́кмѡ єже хотѣ́ти. тѧ̀ превозно́симъ во всѧ̑ вѣ́ки."},
                    {"TEXT": "Ꙗ҆́коже є҆лїссе́а дре́вле твоего̀ ᲂу҆го́дника во́инствы безпло́тными ѡ҆гради́лъ є҆сѝ: та́кожде и҆ ны́нѣ хрⷭ҇тѐ, цр҃ковь твою̀ тебѐ превозносѧ́щꙋю ѡ҆градѝ во вѣ́ки."},
                    {"TEXT": "Ꙗ҆́коже є҆лїссе́а дре́вле твоего̀ ᲂу҆го́дника во́инствы безпло́тными ѡ҆гради́лъ є҆сѝ: та́кожде и҆ ны́нѣ хрⷭ҇тѐ, цр҃ковь твою̀ тебѐ превозносѧ́щꙋю ѡ҆градѝ во вѣ́ки."},
                    {"TEXT": "И҆зба́витисѧ ѿ прегрѣше́нїй, моли́тесѧ а҆рхїстрати́зи бж҃е́ственнїи, ꙗ҆́кѡ предстоѧ́ще прⷭ҇то́лꙋ гро́зномꙋ, любо́вїю сла́вѧщымъ и҆ превозносѧ́щымъ хрⷭ҇та̀ во всѧ̑ вѣ́ки."},
                    {"TITLE": "Бг҃оро́диченъ", "TEXT": "Ꙗ҆́кѡ мт҃ри и҆ дв҃ѣ, ра́дꙋйсѧ, тебѣ̀ вопїе́мъ съ гаврїи́ломъ бж҃е́ственнымъ, бг҃ора́дованнаѧ: сло́во бо на́мъ бж҃їе пло́тїю родила̀ є҆сѝ, є҆го́же превозно́симъ во всѧ̑ вѣ́ки."}
                ]
            },
            "P9": {
                "1": [
                    {"TITLE": "І҆рмо́съ", "TEXT": "Є҆́же ра́дꙋйсѧ ѿ а҆́гг҃ла прїи́мшаѧ, и҆ ро́ждшаѧ созда́телѧ своего̀, дв҃о, сп҃си́ тѧ велича́ющыѧ."},
                    {"TEXT": "І҆ѡ́сифъ ᲂу҆́бѡ цѣломꙋ́дрствовавъ, пшеницода́вецъ позна́нъ бы́сть: а҆́зъ же блꙋ́дствꙋѧ, гла́домъ ѡ҆держи́мь є҆́смь добродѣ́тельныхъ дѣѧ́нїй."},
                    {"TEXT": "Ꙗ҆́кѡ пе́тръ пока́ѧвсѧ хрⷭ҇тѐ, сле́зы приношꙋ̀, ꙗ҆́кѡ мыта́рь воздыха́ю, ꙗ҆́кѡ блꙋ́дный и҆з̾ глꙋбины̀ зовꙋ̀: согрѣши́хъ, прости́ мѧ."},
                    {"TITLE": "Мч҃нченъ", "TEXT": "Посо́бїемъ хрⷭ҇то́вымъ премꙋ́дрїи, низложи́сте ѕло́бꙋ вра́жїю, вѣнцы̀ побѣ́ды съ высоты̀ прїѧ́сте."},
                    {"TITLE": "Мч҃нченъ", "TEXT": "Ст҃а́ѧ мч҃нкъ па́мѧть всѣ́хъ ѡ҆свѧща́етъ ст҃ы́мъ дх҃омъ, правосла́внѡ сїю̀ ѡ҆свѧща́ющихъ."},
                    {"TITLE": "Бг҃оро́диченъ", "TEXT": "Просвѣти́ мѧ ѡ҆мраче́ннаго грѣхѝ, безстра́стїѧ свѣ́тъ ро́ждшаѧ: ꙗ҆́кѡ да пою́ тѧ чⷭ҇таѧ приснодв҃о."}
                ],
                "2": [
                    {"TITLE": "І҆рмо́съ", "TEXT": "Бг҃а человѣ́кѡмъ не возмо́жно ви́дѣти, на него́же не смѣ́ютъ чи́ни а҆́гг҃льстїи взира́ти: тобо́ю же всечⷭ҇таѧ ꙗ҆ви́сѧ человѣ́кѡмъ сло́во воплоще́нно, є҆го́же велича́юще, съ нбⷭ҇ными вѡ́и тѧ̀ ᲂу҆бл҃жа́емъ."},
                    {"TEXT": "Дв҃дꙋ прⷪ҇ро́кꙋ твоемꙋ̀, ꙗ҆́кѡ преста́ти сотвори́лъ є҆сѝ, твоѧ̑ лю́ди поража́юща ѻ҆рꙋ́жїемъ тѝ а҆́гг҃ла: ꙗ҆́кѡ ще́дръ пода́ждь ми́ръ хрⷭ҇тѐ, всѣ̑мъ цр҃квамъ, надлежа́щаѧ ны́нѣ ѡ҆блегча́ѧ и҆скꙋшє́нїѧ, ꙗ҆́кѡ многомлⷭ҇тивъ."},
                    {"TEXT": "Дв҃дꙋ прⷪ҇ро́кꙋ твоемꙋ̀, ꙗ҆́кѡ преста́ти сотвори́лъ є҆сѝ, твоѧ̑ лю́ди поража́юща ѻ҆рꙋ́жїемъ тѝ а҆́гг҃ла: ꙗ҆́кѡ ще́дръ пода́ждь ми́ръ хрⷭ҇тѐ, всѣ̑мъ цр҃квамъ, надлежа́щаѧ ны́нѣ ѡ҆блегча́ѧ и҆скꙋшє́нїѧ, ꙗ҆́кѡ многомлⷭ҇тивъ."},
                    {"TEXT": "Ви́дѣвъ люде́й твои́хъ, хрⷭ҇тѐ, ѡ҆ѕлобле́нїе, ꙗ҆́кѡ вра́чь дꙋ́шъ же и҆ тѣле́съ и҆сцѣлѝ мольба́ми влⷣко, твои́хъ слꙋжи́телей, ны́нѣ ѻ҆́крестъ стоѧ́щихъ тебѐ всѣ́хъ цр҃ѧ̀ и҆ гла́сы непреста́нными ꙗ҆́кѡ бг҃а славосло́вѧщихъ тѧ̀."},
                    {"TITLE": "Бг҃оро́диченъ", "TEXT": "Нача̑ла, а҆рха́гг҃ли, гдⷭ҇ьствїѧ и҆ серафі́ми, си̑лы, вла̑сти и҆ а҆́гг҃ли, прⷭ҇то́ли съ херꙋві́мы, ны́нѣ препросла́вленное ржⷭ҇тво̀ твоѐ чтꙋ́ще, тѧ̀ мт҃и дв҃о, бл҃гоговѣ́йнѡ при́снѡ сла́вѧтъ."}
                ]
            }
        },
        "CH": [
            {"TEXT": "На́га мѧ̀ ѡ҆брѣ́тъ ѿ добродѣ́телей вра́гъ, стрѣло́ю грѣхо́вною ᲂу҆ѧзвѝ: но ты̀ ꙗ҆́кѡ вра́чь дꙋ́шъ же и҆ тѣле́съ, ꙗ҆́звы дꙋшѝ моеѧ̀ и҆сцѣлѝ бж҃е, и҆ поми́лꙋй мѧ̀."},
            {"TEXT": "Се́рдца моегѡ̀ стрꙋ́пы ѿ мно́гихъ согрѣше́нїй возра́стшыѧ мѝ и҆сцѣлѝ сп҃се, ꙗ҆́кѡ дꙋ́шъ и҆ тѣле́съ вра́чь, подаѧ̀ просѧ́щымъ согрѣше́нїй проще́нїе, при́снѡ подаѧ́ ми сле́зы покаѧ́нїѧ: и҆ да́рꙋй мѝ разрѣше́нїе долгѡ́въ гдⷭ҇и, и҆ поми́лꙋй мѧ̀."},
            {"TITLE": "Мч҃нченъ", "TEXT": "Гдⷭ҇и, въ па́мѧти ст҃ы́хъ твои́хъ, всѧ̀ тва́рь пра́зднꙋетъ, нб҃са̀ ра́дꙋютсѧ со а҆́гг҃лы, и҆ землѧ̀ весели́тсѧ съ человѣ́ки: тѣ́хъ мл҃твами поми́лꙋй на́съ."},
            {"TITLE": "Бг҃оро́диченъ", "TEXT": "А҆рха́гг҃льское сло́во прїѧ́ла є҆сѝ и҆ херꙋві́мскїй прⷭ҇то́лъ показа́ласѧ є҆сѝ, и҆ на рꙋкꙋ̀ носи́ла є҆сѝ бцⷣе, наде́ждꙋ дꙋ́шъ на́шихъ."}
        ]
    },
    "L": {
        "B": [
            {"TEXT": "Помѧни́ мѧ бж҃е сп҃се мо́й, є҆гда̀ прїи́деши во црⷭ҇твїи твое́мъ: и҆ сп҃си́ мѧ ꙗ҆́кѡ є҆ди́нъ чл҃вѣколю́бецъ."},
            {"TEXT": "Пре́зри ꙗ҆̀же въ вѣ́дѣнїи и҆ не въ вѣ́дѣнїи содѣ̑ѧннаѧ моѧ̑, і҆и҃се чл҃вѣколю́бче, и҆ сп҃са́емыхъ ча́сти сподо́би мѧ̀."},
            {"TEXT": "Просвѣти́вый а҆́гг҃льскїѧ ли́ки, тѣ́хъ мольба́ми хрⷭ҇тѐ, зра́къ се́рдца моегѡ̀ просвѣтѝ."},
            {"TEXT": "Всѧ́ко и҆скꙋше́нїе ра́нъ под̾е́мше стрⷭ҇тоно́сцы, ра̑ны и҆ стрꙋ́пы человѣ́кѡмъ вѣ́рꙋющымъ при́снѡ и҆сцѣлѧ́ете."},
            {"TEXT": "Трⷪ҇цѣ ст҃ѣ́й поклони́мсѧ, пое́мѣй а҆́гг҃льскими во́инствы, то́й вопїю́ще: сп҃сѝ дꙋ́шы на́шѧ."},
            {"TEXT": "И҆зба́ви мѧ̀ ѻ҆гнѧ̀ вѣ́чнагѡ, и҆ мꙋ́къ належа́щихъ мѝ, бг҃ороди́тельнице ꙗ҆́кѡ да ᲂу҆бл҃жа́ю тѧ̀."}
        ]
    }
}