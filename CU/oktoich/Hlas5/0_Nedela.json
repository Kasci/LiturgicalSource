{
    "M": {
        "HV": [
            {"TEXT": "Чⷭ҇тны́мъ твои́мъ крⷭ҇то́мъ хрⷭ҇тѐ, дїа́вола посрами́лъ є҆сѝ, и҆ воскрⷭ҇нїемъ твои́мъ жа́ло грѣхо́вное притꙋпи́лъ є҆сѝ, и҆ сп҃слъ є҆си́ ны ѿ вра́тъ сме́ртныхъ: сла́вимъ тѧ̀ є҆диноро́дне."},
            {"TEXT": "Чⷭ҇тны́мъ твои́мъ крⷭ҇то́мъ хрⷭ҇тѐ, дїа́вола посрами́лъ є҆сѝ, и҆ воскрⷭ҇нїемъ твои́мъ жа́ло грѣхо́вное притꙋпи́лъ є҆сѝ, и҆ сп҃слъ є҆си́ ны ѿ вра́тъ сме́ртныхъ: сла́вимъ тѧ̀ є҆диноро́дне."},
            {"TEXT": "Воскрⷭ҇нїе даѧ́й ро́дꙋ человѣ́ческомꙋ: ꙗкѡ ѻ҆вча̀ на заколе́нїе веде́сѧ: ѹ҆страши́шасѧ сегѡ̀ кнѧ́зи а҆дстїи, и҆ взѧ́шасѧ врата̀ плачє́внаѧ. вни́де бо цр҃ь сла́вы хрⷭ҇то́съ, глаго́лѧ сꙋ́щымъ во ѹзахъ, и҆зыди́те: и҆ сꙋ́щымъ во тьмѣ̀, ѿкры́йтесѧ."},
            {"TEXT": "Ве́лїе чꙋ́до, неви́димыхъ содѣ́тель, за чл҃вѣколю́бїе пло́тїю пострада́въ, воскр҃се безсме́ртный. прїиди́те ѻ҆те́чєствїѧ ꙗ҆зы̑къ, томꙋ̀ поклони́мсѧ: бл҃гоꙋтро́бїемъ бо є҆гѡ̀ ѿ пре́лести и҆зба́вльшесѧ, въ трїе́хъ ѵ҆поста́сѣхъ є҆ди́наго бг҃а пѣ́ти навыко́хомъ."}
        ],
        "HV_B": {"TITLE": "Догма́тїкъ", "TEXT": "Бг҃олѣ́пнꙋю и҆ чⷭ҇тнꙋ́ю ѻ҆трокови́цꙋ почти́мъ, пречⷭ҇тнꙋ́ю херꙋві́мѡвъ: содѣ́тель бо всѣ́хъ вочл҃вѣ́читисѧ восхотѣ́вый, въ тꙋ́ю всели́сѧ неизрече́ннѡ. ѽ стра́нныхъ веще́й, и҆ пресла́вныхъ та́инствъ! кто̀ не ѹ҆диви́тсѧ ѡ҆ се́мъ внꙋши́вый, ꙗкѡ бг҃ъ человѣ́къ быва́етъ, и҆ преложе́нїе въ не́мъ не бѣ̀; и҆ дв҃ства врата̀ про́йде, и҆ ѹ҆мале́нїе въ не́мъ не ѡ҆ста́висѧ, ꙗкоже прⷪ҇ро́къ глаго́летъ: человѣ́къ сїѧ̑ не про́йдетъ когда̀, то́кмѡ є҆ди́нъ гдⷭ҇ь бг҃ъ і҆и҃левъ, и҆мѣ́ѧй ве́лїю млⷭ҇ть."},
        "S": [
            {"TEXT": "Тебѐ воплоще́ннаго сп҃са хрⷭ҇та̀, и҆ нб҃съ не разлꙋчи́вшасѧ, во гла́сѣхъ пѣ́нїй велича́емъ: ꙗкѡ крⷭ҇тъ и҆ сме́рть прїѧ́лъ є҆сѝ за ро́дъ на́шъ, ꙗкѡ чл҃вѣколю́бецъ гдⷭ҇ь, и҆спрове́ргїй а҆дѡва врата̀, тридне́внѡ воскре́слъ є҆сѝ, сп҃са́ѧ дꙋ́шы на́шѧ."},
            {"PODOBEN": "Ра́дꙋйсѧ по́стникѡмъ:", "TEXT": "Рꙋ́цѣ простира́ю къ тебѣ̀, и҆ скве́рнѣи ѹ҆стнѣ̀ ѿверза́ю къ моле́нїю, и҆ преклонѧ́ю серде́чное колѣ́но, и҆ ѹмнѡ нога́мъ твои̑мъ пречи̑стымъ ны́нѣ прикаса́юсѧ, чⷭ҇таѧ: и҆ припа́даю къ тебѣ̀: бѡлѣ́зни моѧ̑ и҆сцѣлѝ, лѣ̑тныѧ моѧ̑ мнѡ́гїѧ и҆ неисцѣ̑льныѧ бл҃гостїю твое́ю и҆сцѣлѝ стрꙋ́пы. и҆зба́ви ѿ ви́димыхъ врагѡ́въ и҆ неви́димыхъ: ѡ҆блегчѝ ѻ҆трокови́це, тѧготꙋ̀ лѣ́ности моеѧ̀, ꙗкѡ да тѧ̀ пою̀ и҆ сла́влю, єюже ѡ҆брѣ́те мі́ръ ве́лїю млⷭ҇ть."},
            {"TEXT": "Ра́дꙋйсѧ сн҃а бж҃їѧ несказа́ннѡ заче́ншаѧ всенепоро́чнаѧ, и҆ сего̀ ро́ждшаѧ, пло́ть по на́мъ вои́стиннꙋ ѿ крове́й твои́хъ прїи́мшаго, дꙋ́шꙋ ѹмнꙋю же и҆ самовла́стнꙋю и҆мꙋ́щаго: неѡскꙋ́днѡ бо во а҆да́ма ѡ҆бле́кшагосѧ, ми́лости ра́ди и҆ бл҃гости неизрече́нныѧ. ѿѻнꙋ́дꙋже во двою̀ є҆стєствꙋ̀ на́мъ возвѣща́етсѧ, ѻ҆бои́хъ показꙋ́ѧй въ себѣ̀ дѣ́йство хрⷭ҇то́съ: є҆го́же молѝ.дꙋша́мъ на́шымъ да́ти ве́лїю млⷭ҇ть."},
            {"TEXT": "Ра́дꙋйсѧ добро́то і҆а́кѡвлѧ, юже и҆збра̀ бг҃ъ, юже возлюбѝ, две́ре сп҃са́емыхъ, пламеноно́снаѧ клещѐ, клѧ́твы разрѣше́нїе, всебл҃гослове́ннаѧ: чре́во бг҃овмѣсти́мое, па́дшихъ возведе́нїе: ст҃ѣ́йшаѧ херꙋві́мѡвъ, и҆ тва́рей преимꙋ́щаѧ: неꙋдобозри́мое видѣ́нїе, слы́шанїе новѣ́йшее, неизрече́нное глаго́ланїе, колесни́це сло́ва: ѻблаче, и҆з̾ негѡ́же возсїѧ̀ со́лнце, и҆ менѐ ѡ҆зарѧ́ѧ, и҆ сꙋ́щымъ во тьмѣ̀ подаѧ̀ ве́лїю млⷭ҇ть."}
        ],
        "S_B": {"TITLE": "Догма́тїкъ", "TEXT": "Яже ѡ҆ тебѣ̀ прⷪ҇ро́чєствїѧ, и҆спо́лнишасѧ дв҃о чⷭ҇таѧ: ѻвъ ѹбѡ ѿ прорѡ́къ две́рь тѧ̀ проречѐ, во є҆де́мѣ на восто́къ зрѧ́щꙋю, юже никто́же про́йде, то́чїю зижди́тель тво́й, и҆ всегѡ̀ мі́ра: ѻвъ же кꙋпинꙋ̀ ѻ҆гне́мъ жего́мꙋ, ꙗкѡ въ тебѣ̀ ѡ҆бита̀ ѻгнь бж҃ества̀, и҆ неѡпали́ма пребы́сть. инъ го́рꙋ ст҃ꙋ́ю, ѿ неѧ́же ѿсѣче́сѧ ка́мень краеꙋго́льный, кромѣ̀ рꙋ́ки человѣ́ческїѧ, и҆ поразѝ ѡбразъ мы́сленнагѡ навꙋходоно́сора: вои́стиннꙋ ве́лїе и҆ пресла́вное, єже въ тебѣ̀ та́инство єсть бг҃ома́ти. тѣ́мже тѧ̀ сла́вимъ: тобо́ю бо бы́сть сп҃се́нїе дꙋша́мъ на́шымъ."}
    },
    "V": {
        "HV": [
            {"TEXT": "Чⷭ҇тны́мъ твои́мъ крⷭ҇то́мъ хрⷭ҇тѐ, дїа́вола посрами́лъ є҆сѝ, и҆ воскрⷭ҇нїемъ твои́мъ жа́ло грѣхо́вное притꙋпи́лъ є҆сѝ, и҆ сп҃слъ є҆си́ ны ѿ вра́тъ сме́ртныхъ: сла́вимъ тѧ̀ є҆диноро́дне."},
            {"TEXT": "Воскрⷭ҇нїе даѧ́й ро́дꙋ человѣ́ческомꙋ: ꙗкѡ ѻ҆вча̀ на заколе́нїе веде́сѧ: ѹ҆страши́шасѧ сегѡ̀ кнѧ́зи а҆дстїи, и҆ взѧ́шасѧ врата̀ плачє́внаѧ. вни́де бо цр҃ь сла́вы хрⷭ҇то́съ, глаго́лѧ сꙋ́щымъ во ѹзахъ, и҆зыди́те: и҆ сꙋ́щымъ во тьмѣ̀, ѿкры́йтесѧ."},
            {"TEXT": "Ве́лїе чꙋ́до, неви́димыхъ содѣ́тель, за чл҃вѣколю́бїе пло́тїю пострада́въ, воскр҃се безсме́ртный. прїиди́те ѻ҆те́чєствїѧ ꙗ҆зы̑къ, томꙋ̀ поклони́мсѧ: бл҃гоꙋтро́бїемъ бо є҆гѡ̀ ѿ пре́лести и҆зба́вльшесѧ, въ трїе́хъ ѵ҆поста́сѣхъ є҆ди́наго бг҃а пѣ́ти навыко́хомъ."},
            {"TEXT": "Вече́рнее поклоне́нїе прино́симъ тебѣ̀ невече́рнемꙋ свѣ́тꙋ, на коне́цъ вѣкѡ́въ, ꙗкѡ въ зерца́лѣ пло́тїю возсїѧ́вшемꙋ мі́рови, и҆ да́же до а҆да низше́дшемꙋ, и҆ та́мѡ сꙋ́щꙋю тьмꙋ̀ разрꙋши́вшемꙋ, и҆ свѣ́тъ воскрⷭ҇нїѧ ꙗ҆зы́кѡмъ показа́вшемꙋ: свѣтода́вче гдⷭ҇и сла́ва тебѣ̀."},
            {"TEXT": "Нача́льника сп҃се́нїѧ на́шегѡ, хрⷭ҇та̀ славосло́вимъ: томꙋ́ бо и҆з̾ ме́ртвыхъ воскрⷭ҇шꙋ, мі́ръ ѡ҆ пре́лести сп҃се́нъ бы́сть. ра́дꙋетсѧ ли́къ а҆гг҃льскїй, бѣ́гаетъ де́монѡвъ пре́лесть, а҆да́мъ пады́й воста̀, дїа́волъ ѹ҆праздни́сѧ."},
            {"TEXT": "Иже ѿ кꙋстѡді́и наꙋче́ни быва́хꙋ ѿ беззакѡ́нникъ, покры́йте хрⷭ҇то́во воста́нїе, и҆ прїими́те сре́бреники, и҆ рцы́те ꙗкѡ на́мъ спѧ́щымъ, и҆з̾ гро́ба ѹ҆кра́денъ бы́сть ме́ртвый. кто̀ ви́дѣ, кто̀ слы́ша, мертвеца̀ ѹ҆кра́дена когда̀, па́че же пома́зана и҆ на́га, ѡ҆ста́вльша и҆ во гро́бѣ погреба̑льнаѧ своѧ̑; не прельща́йтесѧ і҆ꙋде́є, навы́кните рече́нїємъ прⷪ҇ро́чєскимъ, и҆ ѹ҆разꙋмѣ́йте, ꙗкѡ то́й єсть вои́стиннꙋ и҆зба́витель мі́ра, и҆ всеси́льный."},
            {"TEXT": "Гдⷭ҇и, а҆дъ плѣни́вый, и҆ сме́рть попра́вый сп҃се на́шъ, просвѣти́вый мі́ръ крⷭ҇то́мъ чⷭ҇тны́мъ, поми́лꙋй на́съ."},
            {"PODOBEN": "Ра́дꙋйсѧ по́стникѡмъ:", "TEXT": "Прⷭ҇то́лъ херꙋві́мскїй вои́стиннꙋ, ꙗкѡ превы́шши тва́рей бы́вши: въ тебе́ бо бж҃їе сло́во, на́шъ зра́къ назда́сти хотѧ̀, всели́сѧ, и҆ проше́дъ съ пло́тїю и҆з̾ тебѐ всечⷭ҇таѧ: крⷭ҇тнꙋю же стрⷭ҇ть на́съ ра́ди воспрїѧ́тъ, и҆ воскрⷭ҇нїе ꙗкѡ бг҃ъ дарова̀, и҆змѣ́ншемꙋсѧ на́шемꙋ ѡ҆сꙋжде́нномꙋ є҆стествꙋ̀. тѣ́мъ ꙗкѡ содѣ́телю, сн҃ꙋ твоемꙋ̀ мо́лимсѧ бг҃ома́ти, ѹ҆лꙋчи́ти проще́нїе и҆ млⷭ҇ть въ ча́съ сꙋ́дный."},
            {"TEXT": "Что̀ твою̀ бг҃ороди́тельнице чⷭ҇таѧ, нарекꙋ̀ цр҃ковь бг҃осла́внꙋю; вертогра́дъ є҆де́мскїй и҆менꙋ́ю, и҆ нѡ́евъ, чⷭ҇таѧ, ковче́гъ прорекꙋ̀, сп҃сшїй бг҃ꙋ црⷭ҇кое сщ҃е́нїе, ве́сь ст҃ъ ꙗ҆зы́къ, хрⷭ҇та̀ бг҃а на́шегѡ собо́ръ: мѡѷсе́овꙋ же кївѡ́тꙋ ѹ҆подоблѧ́ю тѧ̀, въ не́мже ѡ҆чисти́лище и҆ же́злъ прозѧ́бшїй, въ не́мже свѣ́щникъ и҆ рꙋ́чка, кади́льница всезлата́ѧ, во́ньже прибѣга́етъ всѧ́къ вѣ́рный, и҆ и҆спроша́етъ ве́лїю млⷭ҇ть."},
            {"TEXT": "Еди́на безнадє́жнымъ наде́ждо, безпомѡ́щнымъ гото́ваѧ по́моще, млⷭ҇ти ро́ждшаѧ воли́телѧ і҆и҃са, мою̀ поми́лꙋй ны́нѣ не́мощь, чⷭ҇таѧ, и҆ пода́ждь мѝ помыслѡ́мъ ѹ҆миле́нїе. стрꙋѧ́ми сле́зъ са́мыхъ согрѣше́нїй мои́хъ, непобѣди́мꙋю потопѝ пꙋчи́нꙋ: ѿженѝ безмѣ́рныхъ мои́хъ страсте́й бꙋ́рю: и҆ и҆спо́лни тишины̀ бж҃е́ственныѧ смꙋще́нное се́рдце моѐ, хрⷭ҇та̀ молѧ́щи, пода́ти мѝ согрѣше́нїй соверше́нное ѡ҆ставле́нїе."}
        ],
        "HV_B": {"TITLE": "Догма́тїкъ", "TEXT": "Въ чермнѣ́мъ мо́ри, неискꙋсобра́чныѧ невѣ́сты ѡбразъ написа́сѧ и҆ногда̀: та́мѡ мѡѷсе́й, раздѣли́тель воды̀: здѣ́ же гаврїи́лъ, слꙋжи́тель чꙋдесѐ. тогда̀ глꙋбинꙋ̀ ше́ствова немо́креннѡ і҆и҃ль: ны́нѣ же хрⷭ҇та̀ родѝ безсѣ́меннѡ дв҃а. мо́ре по проше́ствїи і҆и҃левѣ, пребы́сть непрохо́дно: непоро́чнаѧ по ржⷭ҇твѣ̀ є҆мманꙋ́илевѣ, пребы́сть нетлѣ́нна. сы́й, и҆ пре́жде сы́й, ꙗ҆вле́йсѧ ꙗкѡ чл҃вѣ́къ, бж҃е поми́лꙋй на́съ."},
        "S": [
            {"TEXT": "Тебѐ воплоще́ннаго сп҃са хрⷭ҇та̀, и҆ нб҃съ не разлꙋчи́вшасѧ, во гла́сѣхъ пѣ́нїй велича́емъ: ꙗкѡ крⷭ҇тъ и҆ сме́рть прїѧ́лъ є҆сѝ за ро́дъ на́шъ, ꙗкѡ чл҃вѣколю́бецъ гдⷭ҇ь, и҆спрове́ргїй а҆дѡва врата̀, тридне́внѡ воскре́слъ є҆сѝ, сп҃са́ѧ дꙋ́шы на́шѧ."},
            {"TEXT": "Прободє́нымъ твои̑мъ ре́брѡмъ жизнода́вче, то́ки ѡ҆ставле́нїѧ всѣ̑мъ и҆сточи́лъ є҆сѝ, жи́зни и҆ сп҃се́нїѧ: пло́тїю же сме́рть воспрїѧ́лъ є҆сѝ, безсме́ртїе на́мъ да́рꙋѧ: всели́въ же сѧ во гро́бъ на́съ свободи́лъ є҆сѝ, совоскр҃си́въ съ собо́ю сла́внѡ ꙗкѡ бг҃ъ. сегѡ̀ ра́ди вопїе́мъ: чл҃вѣколю́бче гдⷭ҇и, сла́ва тебѣ̀."},
            {"TEXT": "Стра́нно твоѐ распѧ́тїе, и҆ єже во а҆дъ соше́ствїе чл҃вѣколю́бче єсть: плѣни́въ бо є҆го̀, и҆ дрє́внїѧ юзники совоскр҃си́въ съ собо́ю сла́внѡ ꙗкѡ бг҃ъ, ра́й ѿве́рзъ, воспрїѧ́ти сего̀ сподо́билъ є҆сѝ. тѣ́мже и҆ на́мъ сла́вѧщымъ твоѐ тридне́вное воста́нїе, да́рꙋй ѡ҆чище́нїе грѣхѡ́въ: раѧ̀ жи́тели сподоблѧ́ѧ, ꙗкѡ є҆ди́нъ бл҃гоꙋтро́бенъ."},
            {"TEXT": "На́съ ра́ди пло́тїю стрⷭ҇ть прїи́мый, и҆ тридне́венъ и҆з̾ ме́ртвыхъ воскр҃сы́й, плотскі̑ѧ на́шѧ стра̑сти и҆сцѣлѝ, и҆ возста́ви ѿ прегрѣше́нїй лю́тыхъ чл҃вѣколю́бче, и҆ сп҃сѝ на́съ."}
        ],
        "S_B": {"TITLE": "Догма́тїкъ", "TEXT": "Хра́мъ и҆ две́рь є҆сѝ, пала́та и҆ прⷭ҇то́лъ цр҃е́въ, дв҃о всечⷭ҇тна́ѧ, єюже и҆зба́витель мо́й, хрⷭ҇то́съ гдⷭ҇ь, во тьмѣ̀ спѧ́щымъ ꙗ҆ви́сѧ, сл҃нце сы́й пра́вды, просвѣти́ти хотѧ̀, ꙗже созда̀ по ѡбразꙋ своемꙋ̀ рꙋко́ю свое́ю. тѣ́мже всепѣ́таѧ, ꙗкѡ мт҃рне дерзнове́нїе къ немꙋ̀ стѧжа́вшаѧ, непреста́ннѡ молѝ сп҃сти́сѧ дꙋша́мъ на́шымъ."},
        "T": [
            {"TEXT": "Собезнача́льное сло́во ѻ҆ц҃ꙋ̀ и҆ дх҃ови, ѿ дв҃ы ро́ждшеесѧ на сп҃се́нїе на́ше, воспои́мъ вѣ́рнїи и҆ поклони́мсѧ: ꙗкѡ бл҃говолѝ пло́тїю взы́ти на крⷭ҇тъ, и҆ сме́рть претерпѣ́ти, и҆ воскр҃си́ти ѹ҆ме́ршыѧ сла́внымъ воскрⷭ҇нїемъ свои́мъ."}
        ],
        "T_B": {"TITLE": "Бг҃оро́диченъ", "TEXT": "Ра́дꙋйсѧ две́ре гдⷭ҇нѧ непроходи́маѧ: ра́дꙋйсѧ стѣно̀ и҆ покро́ве притека́ющихъ къ тебѣ̀. ра́дꙋйсѧ, неѡбꙋрева́емое приста́нище, и҆ неискꙋсобра́чнаѧ, ро́ждшаѧ пло́тїю творца̀ твоего̀ и҆ бг҃а: молѧ́щи не ѡ҆скꙋдѣва́й ѡ҆ воспѣва́ющихъ, и҆ кла́нѧющихсѧ ржⷭ҇твꙋ̀ твоемꙋ̀."}
    },
    "P": {
        "1": [
            {"TITLE": "І҆рмо́съ", "TEXT": "Конѧ̀ и҆ вса́дника въ мо́ре чермно́е, сокрꙋша́ѧй бра̑ни мы́шцею высо́кою, хрⷭ҇то́съ и҆стрѧсѐ: і҆и҃лѧ же сп҃сѐ, побѣ́днꙋю пѣ́снь пою́ща."},
            {"TEXT": "Пѣ́снь тѝ по достоѧ́нїю приноси́ти, влⷣчце, недоꙋмѣ́емъ всѝ: сла́ва бо па́че всѣ́хъ твоѧ̀. но ѻ҆ба́че бг҃оневѣ́сто, не ѡ҆мерзѝ моле́нїе приноси́мое со стра́хомъ и҆ любо́вїю тебѣ̀."},
            {"TEXT": "Всѝ къ водѣ̀ твоегѡ̀ неѡскꙋ́днагѡ и҆сто́чника, бцⷣе дв҃о, притека́емъ зовꙋ́ще: є҆ди́на ра́досте ро́дꙋ на́шемꙋ, пречⷭ҇таѧ, и҆спросѝ ми́ръ цр҃квамъ твои̑мъ."},
            {"TEXT": "Положи́ тѧ приста́нище сꙋ́щымъ въ бѣда́хъ, чⷭ҇таѧ, бг҃ъ, иже ѿ тебѐ бл҃говоли́вый воспрїѧ́ти пло́ть. тѣ́мже тѝ припа́дающе взыва́емъ: да́рꙋй твои̑мъ рабѡ́мъ твою̀ по́мощь."},
            {"TEXT": "Ѡ҆блегче́нїе твоѧ̀ мл҃тва, дв҃о пречⷭ҇таѧ, твои̑мъ рабѡ́мъ да бꙋ́детъ, страсте́й ѿгна́нїе, грѣхѡ́въ разрꙋше́нїе, и҆ всѧ́ческихъ болѣ́зней, бг҃ороди́тельнице, ѡ҆чище́нїе."}
        ],
        "3": [
            {"TITLE": "І҆рмо́съ", "TEXT": "Водрꙋзи́вый на ничесо́мже зе́млю повелѣ́нїемъ твои́мъ, и҆ повѣ́сивый неѡдержи́мѡ тѧготѣ́ющꙋю, на недви́жимѣмъ хрⷭ҇тѐ, ка́мени за́повѣдей твои́хъ, цр҃ковь твою̀ ѹ҆твердѝ, є҆ди́не бл҃же и҆ чл҃вѣколю́бче."},
            {"TEXT": "Ты̀ є҆сѝ земноро́дныхъ ѹ҆пова́нїе, и҆ по́мощь и҆ ра́дость, покро́въ и҆ прибѣ́жище, влⷣчце мт҃и живота̀. тѣ́мже тѧ̀ мо́лимъ: твою̀ по́мощь низпослѝ всѣ̑мъ пою́щымъ тѧ̀, пречⷭ҇таѧ."},
            {"TEXT": "Недꙋ́гꙋющїи, и҆ напа́стьми лю́тыми ѡ҆держи́мїи, вседѣ́телю ще́дрый, иже всѧ́ческихъ бж҃е, пречⷭ҇тꙋю сѣ́нь твою̀ мт҃рь сп҃се, на мольбꙋ̀ тѝ приво́димъ: разрѣшѝ плєни́цы прегрѣше́нїй на́шихъ."},
            {"TEXT": "Всѣ́хъ содержи́телѧ и҆ зижди́телѧ и҆ гдⷭ҇а ро́ждшаѧ є҆ди́на, и҆ дв҃ствꙋющи, иже вои́стиннꙋ тѧ̀ бж҃їю мт҃рь сла́вѧтъ, сп҃се́нїе бг҃оневѣ́сто, пода́ждь свы́ше рабѡ́мъ твои̑мъ."},
            {"TEXT": "Во́дъ животво́рныхъ мѧ̀ и҆спо́лни влⷣчце, бж҃е́ственнꙋю во́дꙋ мі́рови и҆сточи́вшаѧ: и҆ беззако́нїй мои́хъ лю̑тыѧ пото́ки и҆ се́рдца моегѡ̀ во́лны бж҃е́ственною твое́ю тишино́ю ѹ҆кротѝ."}
        ],
        "4": [
            {"TITLE": "І҆рмо́съ", "TEXT": "Бж҃е́ственное твоѐ разꙋмѣ́въ и҆стоща́нїе, прозорли́вѡ а҆ввакꙋ́мъ, хрⷭ҇тѐ, со тре́петомъ вопїѧ́ше тебѣ̀: во сп҃се́нїе люде́й твои́хъ сп҃стѝ пома̑занныѧ твоѧ̑ прише́лъ є҆сѝ."},
            {"TEXT": "Ꙗкѡ всѣ́хъ вы́шшꙋ сꙋ́щꙋю тва́рей, тѧ̀ бг҃ъ сꙋ́щымъ на землѝ дарова̀, єже къ немꙋ̀ хода́тайствы вино́внꙋ, бцⷣе препѣ́таѧ."},
            {"TEXT": "Цр҃ковь тѧ̀ бж҃їю вѣ́дꙋще дв҃о мт҃и, прилѣ́жнѡ мо́лимсѧ тебѐ чтꙋ́щїи: не затворѝ рабѡ́мъ твои̑мъ бцⷣе, твоеѧ̀ млⷭ҇ти двере́й."},
            {"TEXT": "Тѧ̀ всѝ бж҃їю вѣ́дꙋще преꙋкра́шенꙋ вои́стиннꙋ ѻ҆де́ждꙋ, мт҃и браконеискꙋ́снаѧ: иже тѧ̀ чтꙋ́щїи про́симъ, во ѡ҆ставле́нїѧ ѻ҆де́ждꙋ ѡ҆блецы̀ на́съ."},
            {"TEXT": "Мі́ръ въ ржⷭ҇твѣ̀ твое́мъ пречⷭ҇таѧ, ве́сь и҆спо́лнисѧ ра́дости: ѿне́лѣже, єже ра́дꙋйсѧ, вели́кїй тебѣ̀ дв҃о мт҃и мр҃і́е, свы́ше гаврїи́лъ возгласѝ."}
        ],
        "5": [
            {"TITLE": "І҆рмо́съ", "TEXT": "Ѡ҆дѣѧ́йсѧ свѣ́томъ ꙗкѡ ри́зою, къ тебѣ̀ ѹтренюю, и҆ тебѣ̀ зовꙋ̀: дꙋ́шꙋ мою̀ просвѣтѝ ѡ҆мраче́ннꙋю хрⷭ҇тѐ, ꙗкѡ є҆ди́нъ бл҃гоꙋтро́бенъ."},
            {"TEXT": "Вои́стиннꙋ наказꙋ́емсѧ, не по ра́венствꙋ же до́лга согрѣше́нїй на́шихъ: но, ѽ дв҃о мт҃и пречⷭ҇таѧ, ѿвратѝ ве́сь гнѣ́въ сн҃а твоегѡ̀ ѿ на́съ."},
            {"TEXT": "Еди́наго и҆зве́дшаго свѣ́тъ ѿ тьмы̀ чⷭ҇таѧ, бг҃а ро́ждши неискꙋсобра́чнѡ, прилѣ́жнѡ молѝ є҆го̀, низпосла́ти бж҃е́ственный свѣ́тъ рабѡ́мъ твои̑мъ."},
            {"TEXT": "Ѿ каже́нїѧ мл҃твы твоеѧ̀ чⷭ҇таѧ, и҆ бж҃е́ственнаѧ невѣ́сто ѿ лїва́на, юже соломѡ́нъ проречѐ, рабы̑ твоѧ̑ мт҃и зижди́телѧ, бл҃гоꙋха́й."},
            {"TEXT": "Ты̀ пра́вдꙋ же и҆ и҆збавле́нїе на́мъ ро́ждши, хрⷭ҇та̀ без̾ сѣ́мене, свобо́дно содѣ́ѧла є҆сѝ бцⷣе, ѿ клѧ́твы є҆стество̀ пра́дѣднее."}
        ],
        "6": [
            {"TITLE": "І҆рмо́съ", "TEXT": "Неи́стовствꙋющеесѧ бꙋ́рею дꙋшетлѣ́нною, влⷣко хрⷭ҇тѐ, страсте́й мо́ре ѹ҆кротѝ и҆ ѿ тлѝ возведѝ мѧ̀, ꙗкѡ бл҃гоꙋтро́бенъ."},
            {"TEXT": "Бцⷣе влⷣчце, ро́ждшаѧ содѣ́телѧ, твои̑мъ рабѡ́мъ и҆спросѝ ѡ҆ставле́нїе: и҆ держа́вны на́съ воздви́гни, во єже пѣ́ти тѧ̀."},
            {"TEXT": "Бꙋ́ди на́мъ по́мощь твои̑мъ рабѡ́мъ, влⷣчце чⷭ҇таѧ вѣ́рнѡ молѧ́щымъ тѧ̀, ꙗкѡ млⷭ҇тива: и҆ держа́вны на́съ воздви́гни, во єже пѣ́ти тѧ̀."},
            {"TEXT": "По достоѧ́нїю и҆мꙋ́щи, єже мощѝ влⷣчце чⷭ҇таѧ, твои́мъ млⷭ҇тивнымъ ѻкомъ при́зри, и҆ ѿ тлѝ на́съ твоѧ̑ рабы̑ возведѝ."},
            {"TEXT": "Непреста́ннѡ точа́щи щедро́тъ стрꙋи̑ бл҃га́ѧ просѧ́щымъ, ѡ҆дождѝ и҆ мнѣ̀ свѣ́тъ за́повѣдей твоегѡ̀ сн҃а, пренепоро́чнаѧ."}
        ],
        "S": [
            {"TEXT": "Всест҃а́ѧ дв҃о, поми́лꙋй на́съ прибѣга́ющихъ вѣ́рою къ тебѣ̀ млⷭ҇рдой, и҆ просѧ́щихъ те́плагѡ твоегѡ̀ застꙋпле́нїѧ: мо́жеши бо всѣ́хъ сп҃стѝ, ꙗкѡ бл҃га́ѧ сꙋ́щи мт҃и бг҃а вы́шнѧгѡ, мт҃рними твои́ми мл҃твами при́снѡ ѡ҆б̾е́мши дв҃о бг҃ора́дованнаѧ."}
        ],
        "7": [
            {"TITLE": "І҆рмо́съ", "TEXT": "Превозноси́мый ѻ҆тцє́въ гдⷭ҇ь пла́мень ѹ҆гасѝ, ѻтроки ѡ҆росѝ согла́снѡ пою́щыѧ: бж҃е бл҃гослове́нъ є҆сѝ."},
            {"TEXT": "Неизслѣ́днаѧ бж҃їѧ мꙋ́дросте хрⷭ҇тѐ, рабы̑ твоѧ̑ ѹ҆ще́дри, ро́ждшїѧ тѧ̀ ра́ди, непреста́ннѡ пою́щыѧ: бж҃е, бл҃гослове́нъ є҆сѝ."},
            {"TEXT": "Твою̀ бл҃гость мо́лимъ гдⷭ҇и, ꙗзвꙋ и҆сцѣлѝ ро́ждшїѧ тѧ̀ ра́ди со стра́хомъ пою́щихъ: бж҃е бл҃гослове́нъ є҆сѝ."},
            {"TEXT": "Ѻкомъ млⷭ҇тивнымъ твои́мъ бг҃ома́ти при́зри и҆ и҆зба́ви рабы̑ твоѧ̑ всѧ́кагѡ ѡ҆бстоѧ́нїѧ, вѣ́рою пою́щыѧ: бж҃е, бл҃гослове́нъ є҆сѝ."},
            {"TEXT": "Ѕло̀ дѣ́лающе, влⷣчце, ѿ тебѐ ѿпадо́хомъ: но ѡ҆брѣто́хомъ пречⷭ҇таѧ, а҆бїе по́мощь твою̀, внегда̀ зва́ти: бж҃е, бл҃гослове́нъ є҆сѝ."}
        ],
        "8": [
            {"TITLE": "І҆рмо́съ", "TEXT": "Из̾ ѻ҆ц҃а̀ пре́жде вѣ̑къ рожде́ннаго сн҃а и҆ бг҃а, и҆ въ послѣ̑днѧѧ лѣ̑та воплоще́ннаго ѿ дв҃ы мт҃ре, сщ҃е́нницы по́йте, лю́дїе превозноси́те во всѧ̑ вѣ́ки."},
            {"TEXT": "Влⷣчце на́ша, бл҃ги́хъ пода́тельнице, рабѡ́мъ твои̑мъ да́рꙋй страсте́й и҆сцѣле́нїе: ꙗкѡ да непреста́ннѡ пое́мъ тѧ̀ дв҃о, и҆ превозно́симъ во вѣ́ки."},
            {"TEXT": "Неизглаго́ланнѡ чⷭ҇таѧ, и҆зба́вителѧ ро́ждши, несказа́ннѡ дои́ла є҆сѝ дв҃а пребы́вши. є҆го́же ѹбѡ молѝ ѡ҆ пою́щихъ тѧ̀, и҆ славосло́вѧщихъ во всѧ̑ вѣ́ки."},
            {"TEXT": "Тебѣ̀ свѣ́тломꙋ и҆зба́вителѧ свѣ́щникꙋ, прекра́сный спле́тше ли́къ пое́мъ: всѧ̑ дѣла̀ гдⷭ҇нѧ по́йте непреста́ннѡ дв҃ꙋ мр҃і́ю, и҆ превозноси́те ю во вѣ́ки."},
            {"TEXT": "Чⷭ҇таѧ а҆гнице, дв҃о мт҃и ѻ҆трокови́це, чи́ста мѧ̀ сотворѝ ѿ страсте́й тѣле́сныхъ: ꙗкѡ да льсти́вагѡ и҆зба́влюсѧ сѣ́тей, пѣсносло́вѧ тѧ̀ бг҃ора́дованнаѧ."}
        ],
        "9": [
            {"TITLE": "І҆рмо́съ", "TEXT": "Иса́їе ликꙋ́й, дв҃а и҆мѣ̀ во чре́вѣ, и҆ родѝ сн҃а є҆мманꙋ́ила, бг҃а же и҆ человѣ́ка, восто́къ имѧ є҆мꙋ̀: є҆го́же велича́юще, дв҃ꙋ ѹ҆бл҃жа́емъ."},
            {"TEXT": "Соверша́етсѧ пѣ́нїе ѹбѡ, наде́жда же влⷣко хрⷭ҇тѐ непрехо́дна, ꙗже къ тебѣ̀ содѣ́телю, ꙗкоже и҆ бл҃года́ть твоѧ̀: но ѿѻбою́дꙋ си́лꙋ крѣ́пкꙋ дава́й рабѡ́мъ твои̑мъ, мл҃твами ро́ждшїѧ тѧ̀."},
            {"TEXT": "Недꙋ́гꙋющымъ си́ла, и҆ болѧ́щымъ бли́зъ ты̀ чⷭ҇таѧ є҆сѝ, ꙗкѡ истиннаѧ мт҃и жи́зни: тѣ́мже къ тебѣ̀ прибѣга́юще, премѣне́нїе всѣ́хъ ско́рбныхъ ѡ҆брѣто́хомъ, влⷣчце, и҆ кро́вомъ твои́мъ сп҃со́хомсѧ."},
            {"TEXT": "Тво́й бж҃е́ственный ви́дѧще ѡ҆бра́знѡ влⷣчце зра́къ, зри́мъ тѧ̀ въ не́мъ ꙗкоже ꙗвѣ, всѧ́кѡ ненави́дѧще є҆реті̑къ безꙋ́мїе на землѝ. є҆мꙋ́же припа́дающе и҆сцѣле́нїе прїе́млемъ."},
            {"TEXT": "Исцѣле́нїємъ бе́зднꙋ, и҆ бл҃года́тємъ пꙋчи́нꙋ, чⷭ҇таѧ позна́хомъ тѧ̀ мы̀ грѣ́шнїи. тѣ́мже тѝ мо́лимсѧ: ѿ нꙋ́ждныхъ всѣ́хъ и҆змѝ є҆ди́на пречⷭ҇таѧ, притека́ющихъ къ покро́вꙋ твоемꙋ̀."}
        ]
    },
    "N": {
        "1": [
            {"TITLE": "І҆рмо́съ", "TEXT": "Конѧ̀ и҆ вса́дника въ мо́ре чермно́е, сокрꙋша́ѧй бра̑ни, мы́шцею высо́кою хрⷭ҇то́съ и҆стрѧсѐ: і҆и҃лѧ же сп҃сѐ, побѣ́днꙋю пѣ́снь пою́ща."},
            {"TEXT": "Держа́вꙋ є҆ди́нственнагѡ и҆ трисл҃нечнагѡ зра́ка воспѣва́юще вопїе́мъ: ѹмъ на́шъ ѡ҆зарѝ бж҃е всеси́льне, и҆ къ твое́й влⷣко, возвы́си сла́вѣ неизрече́ннѣй."},
            {"TEXT": "Горѣ́ тѧ а҆гг҃льскаѧ ѹ҆добрє́нїѧ ѹмнаѧ немо́лчнѡ пою́тъ трист҃ы́ми пѣ́сньми, є҆ди́ницꙋ тричи́сленнꙋю, и҆ трⷪ҇цꙋ соѡбра́знꙋ, пресꙋ́щественнꙋ, всеси́льнꙋ."},
            {"TEXT": "Бж҃е́ственное питїѐ твоеѧ̀ любвѐ, сладча́йшее, свѣтодѣ́йственное, дꙋшѝ мое́й пода́ждь, трⷪ҇це є҆ди́нице свѣтонача́льнаѧ, и҆ бж҃е́ственное ѹ҆миле́нїе чисти́тельное, влⷣко многомлⷭ҇тиве, всеѧ̀ тва́ри."},
            {"TITLE": "Бг҃оро́диченъ", "TEXT": "И ны́нѣ, Ꙗкоже на рꙋно̀ сни́де без̾ шꙋ́ма съ нб҃сѐ дв҃о, до́ждь въ ложесна̀ твоѧ̑ бж҃е́ственный: и҆ сп҃сѐ всѐ и҆зсо́хшее человѣ́ческое є҆стество̀ пречⷭ҇таѧ."}
        ],
        "3": [
            {"TITLE": "І҆рмо́съ", "TEXT": "Водрꙋзи́вый на ничесо́мже зе́млю повелѣ́нїемъ твои́мъ, и҆ повѣ́сивый неѡдержи́мѡ тѧготѣ́ющꙋю, на недви́жимѣмъ хрⷭ҇тѐ, ка́мени за́повѣдей твои́хъ, цр҃ковь твою̀ ѹ҆твердѝ, є҆ди́не бл҃же и҆ чл҃вѣколю́бче."},
            {"TEXT": "Ѹ҆мы́сливъ ѹмнаѧ сꙋщєства̀, соста́вилъ є҆сѝ пѣвцы̀ непреста̑нныѧ твоегѡ̀ бж҃ества̀, трисвѣ́тлый бж҃е и҆ вседѣ́телю: но и҆ бре́нныхъ и҆ земноро́дныхъ прїимѝ моле́нїе и҆ мольбꙋ̀, ꙗкѡ бл҃гоꙋтро́бенъ."},
            {"TEXT": "Иже всѧ́кагѡ по є҆стествꙋ̀ премѣне́нїѧ непрїѧ́тенъ, и҆змѣнѧ́ємымъ на́мъ и҆ пою́щымъ, неизслѣ́димый и҆сто́чникъ твоеѧ̀ бл҃гости, согрѣше́нїй да́ждь проще́нїе, и҆ сп҃се́нїе, ꙗкѡ бл҃гоꙋтро́бенъ."},
            {"TEXT": "Ѻ̑ц҃а̀ и҆ сн҃а, и҆ дх҃а сла́вимъ, въ непремѣ́ннѣмъ зра́цѣ бж҃ества̀ тебѐ є҆ди́нственнаго и҆ трисїѧ́ннаго гдⷭ҇а всѣ́хъ, ꙗкоже прⷪ҇ро́цы, и҆ а҆пⷭ҇ли ѿ тебѐ ꙗвѣ наꙋчи́шасѧ."},
            {"TITLE": "Бг҃оро́диченъ", "TEXT": "Ꙗви́лсѧ є҆сѝ мѡѷсе́ю въ кꙋпинѣ̀, ꙗкѡ а҆гг҃лъ совѣ́та вели́кагѡ вседержи́телева, твоѐ єже ѿ дв҃ы проѧвлѧ́ѧ воплоще́нїе, бж҃їй сло́ве: имже на́съ претвори́лъ є҆сѝ, и҆ на нб҃са̀ возве́лъ є҆сѝ."}
        ],
        "S1": [
            {"PODOBEN": "Собезнача́льное сло́во:", "TEXT": "Млⷭ҇тива є҆сѝ трⷪ҇це нераздѣ́льнаѧ: ми́лꙋеши бо всѣ́хъ, ꙗкѡ всеси́льнаѧ и҆ всеще́дра, сострада́тельна и҆ многомлⷭ҇тива. тѣ́мже прибѣга́емъ къ тебѣ̀, иже грѣхмѝ мно́гими ѡ҆тѧгча́еми взыва́юще: ѡ҆чи́сти твоѧ̑ рабы̑, и҆ и҆зба́ви всѣ́хъ всѧ́кїѧ мꙋ́ки."},
            {"TITLE": "Бг҃оро́диченъ", "TEXT": "Всест҃а́ѧ дв҃о, поми́лꙋй на́съ прибѣга́ющихъ вѣ́рою къ тебѣ̀ бл҃гоꙋтро́бнѣй, и҆ просѧ́щихъ те́плагѡ твоегѡ̀ ны́нѣ застꙋпле́нїѧ: мо́жеши бо ꙗкѡ бл҃га́ѧ всѣ́хъ сп҃стѝ, ꙗкѡ сꙋ́щи мт҃и бг҃а вы́шнѧгѡ, мт҃рнїѧ твоѧ̑ мл҃твы при́снѡ ѹ҆потреблѧ́ющи, бг҃обл҃года́тнаѧ."}
        ],
        "4": [
            {"TITLE": "І҆рмо́съ", "TEXT": "Бж҃е́ственное твоѐ разꙋмѣ́въ и҆стоща́нїе, прозорли́вѡ а҆ввакꙋ́мъ, хрⷭ҇тѐ, со тре́петомъ вопїѧ́ше тебѣ̀: во сп҃се́нїе люде́й твои́хъ, сп҃стѝ пома̑занныѧ твоѧ̑ прише́лъ є҆сѝ."},
            {"TEXT": "Та́йнѡ наꙋча́етсѧ є҆ди́нагѡ гдⷭ҇ьства трисвѣ́тломꙋ данїи́лъ, хрⷭ҇та̀ сꙋдїю̀ ѹ҆зрѣ́въ ко ѻ҆ц҃ꙋ̀ и҆дꙋ́ща, и҆ дх҃а проѧвлѧ́юща видѣ́нїе."},
            {"TEXT": "Бре́нными пою́щихъ тѧ̀ ѹ҆сты̀, пресꙋ́щественнаго бг҃а, трⷪ҇чна ѵ҆поста́сьми, є҆ди́нственна же є҆стество́мъ, сла́вы а҆гг҃льскїѧ сподо́би."},
            {"TEXT": "Еди́нꙋ вла́сть, и҆ є҆ди́но гдⷭ҇ьство, въ трїе́хъ сво́йствахъ неразлꙋ́чнѡ сла́вимъ: ѻч҃е, и҆ сн҃е, и҆ дш҃е, просвѣтѝ ны̀ рабы̑ твоѧ̑."},
            {"TITLE": "Бг҃оро́диченъ", "TEXT": "Гора̀ ча́стаѧ и҆ присѣ́ннаѧ, юже ви́дѣвъ пре́жде а҆ввакꙋ́мъ, и҆з̾ неѧ́же про́йде ст҃ы́й: неꙋдо́бь зри́мое ржⷭ҇тво̀ ꙗ҆влѧ́ше твоегѡ̀ дв҃о, зача́тїѧ."}
        ],
        "5": [
            {"TITLE": "І҆рмо́съ", "TEXT": "Ѡ҆дѣѧ́йсѧ свѣ́томъ ꙗкѡ ри́зою, къ тебѣ̀ ѹтреннюю, и҆ тебѣ̀ зовꙋ̀: дꙋ́шꙋ мою̀ просвѣтѝ ѡ҆мраче́ннꙋю хрⷭ҇тѐ, ꙗкѡ є҆ди́нъ бл҃гоꙋтро́бенъ."},
            {"TEXT": "Иже за бл҃гость созда́вый человѣ́ка, и҆ по ѡбразꙋ твоемꙋ̀ сотво́рь, во мнѣ̀ ѡ҆бита́й трисвѣ́тне бж҃е мо́й, ꙗкѡ бл҃гъ и҆ бл҃гоꙋтро́бенъ."},
            {"TEXT": "Ты́ мѧ наста́ви є҆ди́нице трисл҃нечнаѧ, къ стезѧ́мъ бж҃е́ствєннымъ сп҃се́нїѧ, и҆ твоегѡ̀ сїѧ́нїѧ и҆спо́лни, ꙗкѡ є҆стество́мъ бг҃ъ неисчетноси́ленъ."},
            {"TEXT": "Свѣ́тъ нераздѣ́льный є҆ди́нагѡ є҆стества̀, раздѣле́нный начерта́ньми, трисїѧ́нный, невече́рнїй, моѐ се́рдце лꙋча́ми твои́ми ѡ҆зарѝ."},
            {"TITLE": "Бг҃оро́диченъ", "TEXT": "Ꙗкѡ ви́дѣ тѧ̀ дре́вле чⷭ҇таѧ пренепоро́чнаѧ, прⷪ҇ро́къ, зрѧ̑щаѧ врата̀ къ свѣ́тꙋ незаходи́момꙋ, а҆бїе тѧ̀ позна̀ бж҃їе жили́ще."}
        ],
        "6": [
            {"TITLE": "І҆рмо́съ", "TEXT": "Неи́стовствꙋющеесѧ бꙋ́рею дꙋшетлѣ́нною, влⷣко хрⷭ҇тѐ, страсте́й мо́ре ѹ҆кротѝ, и҆ ѿ тлѝ возведѝ мѧ̀, ꙗкѡ бл҃гоꙋтро́бенъ."},
            {"TEXT": "Трисвѣ́тлое сꙋ́ще бг҃онача́лїе ѵ҆поста́снѣ, є҆ди́нственна є҆сѝ, ꙗкѡ соѡбра́зна и҆ равнодѣ́тельна, и҆ по сꙋществꙋ̀ и҆ хотѣ́нїю."},
            {"TEXT": "Дово́льнѡ и҆з̾ѧвѝ прⷪ҇ро́къ, поѧ̀ ѻ҆ц҃ꙋ̀ твоемꙋ̀ свѣ́тꙋ: ѹзримъ дх҃омъ, свѣ́тъ сн҃а, є҆ди́наго бг҃а трисо́лнечнаго."},
            {"TEXT": "Несоста́вно сꙋщество̀ въ трїе́хъ сво́йствѣхъ, є҆ди́нꙋ вла́сть и҆ держа́вꙋ и҆мы́й: тѣ́мъ бо состои́тсѧ тва́рь всѧ́ческаѧ, и҆ ѡ҆бновлѧ́етсѧ."},
            {"TITLE": "Бг҃оро́диченъ", "TEXT": "Прегрѣше́нїй и҆збавле́нїе и҆ бѣ́дъ, влⷣко бж҃е, є҆ди́нственне и҆ трисвѣ́тне, низпослѝ твои̑мъ пѣвцє́мъ, мл҃твами бг҃омт҃ре."}
        ],
        "S2": [
            {"PODOBEN": "Собезнача́льное сло́во:", "TEXT": "Трисо́лнечный свѣ́тъ славосло́вимъ, и҆ про́стѣй трⷪ҇цѣ ны́нѣ поклони́мсѧ, ꙗкѡ просвѣтѝ на́съ и҆ поми́лова, и҆ и҆зба́ви ѿ тлѝ ве́сь ро́дъ человѣ́ческїй, и҆збавлѧ́ющи ѿ пре́лести ідѡльскїѧ ве́сь мі́ръ, и҆ ца́рство на́мъ подадѐ."},
            {"TITLE": "Бг҃оро́диченъ", "TEXT": "Недоꙋмѣ́всѧ ѿ всѣ́хъ, къ тебѣ̀ прибѣго́хъ къ наде́жди всѣ́хъ, и҆ прибѣ́жищꙋ грѣ́шныхъ и҆ смире́нныхъ, зовы́й: согрѣши́хъ, и҆ пребыва́ю въ ѕлы́хъ, нечꙋ́вствꙋѧ ѻ҆каѧ́нный. поми́лꙋй мѧ̀, пре́жде конца̀ ѡ҆брати́ мѧ, и҆ и҆зба́ви всѧ́кїѧ мꙋ́ки, недосто́йнаго."}
        ],
        "7": [
            {"TITLE": "І҆рмо́съ", "TEXT": "Превозноси́мый ѻ҆тцє́въ гдⷭ҇ь, пла́мень ѹ҆гасѝ, ѻтроки ѡ҆росѝ согла́снѡ пою́щыѧ: бж҃е бл҃гослове́нъ є҆сѝ."},
            {"TEXT": "Ꙗкѡ и҆мы́й бе́зднꙋ млⷭ҇ти, гдⷭ҇и, и҆ пꙋчи́нꙋ неизче́тнꙋ щедро́тъ, поми́лꙋй є҆ди́наго тѧ̀ пою́щихъ, трисвѣ́тлаго бг҃а всѣ́хъ."},
            {"TEXT": "Неѡбмы́слимаго, є҆ди́нственна и҆ трисвѣ́тла, бг҃а тѧ̀ и҆ гдⷭ҇а пою́ще вопїе́мъ тѝ: пода́ждь твои̑мъ рабѡ́мъ ѡ҆чище́нїе грѣхѡ́въ."},
            {"TEXT": "Ра́внѡ ѵ҆поста̑си во є҆ди́ной держа́вѣ чтꙋ́ще раздѣлѧ́емъ нераздѣли́мо сꙋщество̀, бг҃а ѻ҆ц҃а̀, и҆ сн҃а, и҆ прест҃а́го дх҃а."},
            {"TITLE": "Бг҃оро́диченъ", "TEXT": "Ѻтрасль прозѧбла̀ є҆сѝ, ѻ҆ц҃ꙋ̀ собезнача́льнꙋю, цвѣ́тъ бж҃ества̀: ѻтрасль соприсносꙋ́щнꙋю, дв҃о, даю́щꙋю жи́знь всѣ̑мъ человѣ́кѡмъ."}
        ],
        "8": [
            {"TITLE": "І҆рмо́съ", "TEXT": "Тебѣ̀ вседѣ́телю, въ пещѝ ѻтроцы, всемі́рный ли́къ спле́тше, поѧ́хꙋ: дѣла̀ всѧ̑каѧ гдⷭ҇а по́йте, и҆ превозноси́те во всѧ̑ вѣ́ки."},
            {"TEXT": "Да є҆ди́наго ѿкры́еши дре́вле ꙗвѣ гдⷭ҇ьства трⷪ҇чнꙋю ѵ҆поста́сь, ꙗ҆ви́лсѧ є҆сѝ бж҃е мо́й, во ѡбразѣ человѣ́кѡвъ а҆враа́мꙋ, пою́щꙋ твою̀ держа́вꙋ є҆ди́нственнꙋю."},
            {"TEXT": "Ты́ мѧ къ твои̑мъ бл҃годѣ́тєльнымъ лꙋча́мъ взира́ти сподо́би свѣ́те непристꙋ́пный, ѻч҃е ще́дрый, и҆ сло́ве, и҆ дш҃е, єже бл҃гоꙋгожда́ти тебѣ̀ при́снѡ, гдⷭ҇и всѣ́хъ."},
            {"TEXT": "Ст҃ъ ѻ҆ц҃ъ бг҃ъ превѣ́чный: ст҃ъ же сн҃ъ и҆з̾ ѻ҆ц҃а̀ рожде́нъ: ст҃ъ же и҆ животворѧ́щїй дх҃ъ, и҆сходѧ̀ и҆з̾ ѻ҆ц҃а̀, сн҃омъ же ꙗ҆влѧ́емь."},
            {"TITLE": "Бг҃оро́диченъ", "TEXT": "Ѡ҆блиста́ла є҆сѝ на́мъ ѿ трисл҃нечныѧ сла́вы, є҆ди́наго всепѣ́таѧ хрⷭ҇та̀ гдⷭ҇а, всѣ́хъ тайнонаꙋча́юща є҆ди́номꙋ бг҃онача́лїю въ трїе́хъ ли́цѣхъ, пѣ́ти во вѣ́ки."}
        ],
        "9": [
            {"TITLE": "І҆рмо́съ", "TEXT": "Иса́їе ликꙋ́й, дв҃а и҆мѣ̀ во чре́вѣ, и҆ родѝ сн҃а є҆мманꙋ́ила, бг҃а же и҆ человѣ́ка, восто́къ имѧ є҆мꙋ̀: є҆го́же велича́юще, дв҃ꙋ ѹ҆бл҃жа́емъ."},
            {"TEXT": "Глагѡ́ланїѧ человѣ́чєскаѧ по достоѧ́нїю, безнача́льнаѧ є҆ди́нице, не мо́гꙋтъ пѣ́ти тѧ̀: ѻ҆ба́че ꙗкоже мо́щно дерза́юще ѿ вѣ́ры, бг҃онача́льнаѧ, сопресто́льнаѧ трⷪ҇це, сла́вꙋ прино́симъ твое́й держа́вѣ, и҆ хвалꙋ̀."},
            {"TEXT": "Равноста́тною сла́вою, тѧ̀ є҆динонача́льнаго трисвѣ́тлагѡ бг҃а сла́вѧтъ херꙋві́ми и҆ серафі́ми пречⷭ҇тыми ѹ҆сты̀: съ ни́миже и҆ на́съ грѣ́шныхъ прїимѝ гдⷭ҇и, твою̀ держа́вꙋ велича́ющихъ."},
            {"TEXT": "Иса́їа тѧ̀ ви́дѣ на прⷭ҇то́лѣ херꙋві́мстѣ, и҆ серафі́мы стоѧ́щыѧ ѻкрестъ тебѐ, кри́лы ли́ца закрыва́ющыѧ, и҆ вопїю́щыѧ: ст҃ъ, ст҃ъ, ст҃ъ, трист҃ы́й бж҃е, сла́вимый въ трїе́хъ сво́йствѣхъ."},
            {"TITLE": "Бг҃оро́диченъ", "TEXT": "Ꙗкѡ чⷭ҇таѧ и҆ непоро́чнаѧ и҆ дв҃а, родила̀ є҆сѝ сн҃а, и҆збавлѧ́ющаго на́съ ѿ и҆скꙋше́нїй, бг҃а неизмѣ́нна: но и҆ ны́нѣ ѡ҆ставле́нїе на́мъ прегрѣше́нїй да́ти сего̀ молѝ."}
        ]
    },
    "U": {
        "T": [
            {"TEXT": "Собезнача́льное сло́во ѻ҆ц҃ꙋ̀ и҆ дх҃ови, ѿ дв҃ы ро́ждшеесѧ на сп҃се́нїе на́ше, воспои́мъ вѣ́рнїи и҆ поклони́мсѧ: ꙗкѡ бл҃говолѝ пло́тїю взы́ти на крⷭ҇тъ, и҆ сме́рть претерпѣ́ти, и҆ воскр҃си́ти ѹ҆ме́ршыѧ сла́внымъ воскрⷭ҇нїемъ свои́мъ."}
        ],
        "T_B": {"TITLE": "Бг҃оро́диченъ", "TEXT": "Ра́дꙋйсѧ две́ре гдⷭ҇нѧ непроходи́маѧ: ра́дꙋйсѧ стѣно̀ и҆ покро́ве притека́ющихъ къ тебѣ̀. ра́дꙋйсѧ, неѡбꙋрева́емое приста́нище, и҆ неискꙋсобра́чнаѧ, ро́ждшаѧ пло́тїю творца̀ твоего̀ и҆ бг҃а: молѧ́щи не ѡ҆скꙋдѣва́й ѡ҆ воспѣва́ющихъ, и҆ кла́нѧющихсѧ ржⷭ҇твꙋ̀ твоемꙋ̀."},
        "S1": [
            {"TEXT": "Крⷭ҇тъ гдⷭ҇ень похва́лимъ, погребе́нїе ст҃о́е пѣ́сньми почти́мъ, и҆ воскрⷭ҇нїе є҆гѡ̀ препросла́вимъ: ꙗ҆́кѡ совозста́ви мє́ртвыѧ ѿ грѡ́бъ ꙗ҆́кѡ бг҃ъ, плѣни́въ сме́рти держа́вꙋ, и҆ крѣ́пость дїа́волю, и҆ сꙋ́щымъ во а҆́дѣ свѣ́тъ возсїѧ̀."},
            {"TEXT": "Гдⷭ҇и ме́ртвъ наре́клсѧ є҆сѝ, ᲂу҆мертви́вый сме́рть, во гро́бѣ положи́лсѧ є҆сѝ, и҆стощи́вый гро́бы: горѣ̀ во́ини гро́ба стрежа́хꙋ, до́лѣ ѿ вѣ́ка мє́ртвыѧ воскр҃си́лъ є҆сѝ. всеси́льне и҆ непостижи́ме гдⷭ҇и, сла́ва тебѣ̀."}
        ],
        "S1_B": {"TITLE": "Бг҃оро́диченъ", "TEXT": "Ра́дꙋйсѧ ст҃а́ѧ горо̀ и҆ бг҃опрохо́днаѧ, ра́дꙋйсѧ ѡ҆дꙋшевле́ннаѧ кꙋпино̀ и҆ неѡпали́маѧ. ра́дꙋйсѧ є҆ди́на къ бг҃ꙋ мі́рови мо́сте, преводѧ́й мє́ртвыѧ къ вѣ́чномꙋ животꙋ̀. ра́дꙋйсѧ нетлѣ́ннаѧ ѻ҆трокови́це, неискꙋсомꙋ́жнѡ ро́ждшаѧ сп҃се́нїе дꙋ́шъ на́шихъ."},
        "S2": [
            {"TEXT": "Гдⷭ҇и, по тридне́внѣмъ твое́мъ воскрⷭ҇нїи, и҆ а҆пⷭ҇лѡвъ поклоне́нїи, пе́тръ вопїѧ́ше тѝ: жєны̀ дерзнове́нїе прїѧ́ша, а҆́зъ же ᲂу҆боѧ́хсѧ. разбо́йникъ бг҃осло́вѧше, а҆́зъ же ѿверго́хсѧ. ᲂу҆̀бо призове́ши ли мѧ̀ про́чее ᲂу҆ч҃нка̀ бы́ти; и҆лѝ па́ки пока́жеши мѧ̀ ловца̀ глꙋби́ннаго; но ка́ющасѧ прїими́ мѧ бж҃е, и҆ сп҃си́ мѧ."},
            {"TEXT": "Гдⷭ҇и, посредѣ̀ ѡ҆сꙋжде́нныхъ пригвозди́ша тѧ̀ беззако́ннїи, и҆ копїе́мъ ребро̀ твоѐ прободо́ша, ѽ млⷭ҇тиве! погребе́нїе же прїѧ́лъ є҆сѝ, разрꙋши́вый а҆́дѡва врата̀, и҆ воскрⷭ҇лъ є҆сѝ тридне́внѡ. притеко́ша жєны̀ ви́дѣти тѧ̀, и҆ возвѣсти́ша а҆пⷭ҇лѡмъ воста́нїе: превозноси́мый сп҃се, є҆го́же пою́тъ а҆́гг҃ли, бл҃гослове́нный гдⷭ҇и, сла́ва тебѣ̀."}
        ],
        "S2_B": {"TITLE": "Бг҃оро́диченъ", "TEXT": "Неискꙋсобра́чнаѧ невѣ́сто бг҃ороди́тельнице, ꙗ҆́же є҆́ѵинꙋ печа́ль радостотвори́вшаѧ, воспѣва́емъ вѣ́рнїи и҆ покланѧ́емсѧ тебѣ̀, ꙗ҆́кѡ возвела̀ є҆сѝ на́съ ѿ дре́внїѧ клѧ́твы: и҆ ны́нѣ молѝ непреста́ннѡ, всепѣ́таѧ, прест҃а́ѧ, во є҆́же сп҃сти́сѧ на́мъ."},
        "Y": [
            {"TEXT": "А҆́гг҃льскимъ зра́комъ ᲂу҆́мъ смꙋща́ющѧ, и҆ бж҃е́ственнымъ воста́нїемъ дꙋше́ю просвѣща́емы, мѷронѡ́сицы а҆пⷭ҇лѡмъ бл҃говѣствова́хꙋ: возвѣсти́те во ꙗ҆зы́цѣхъ воскрⷭ҇нїе, гдⷭ҇ꙋ содѣ́йствꙋющꙋ чꙋдесы̀, подаю́щемꙋ на́мъ ве́лїю млⷭ҇ть."}
        ],
        "A1": [
            {"TEXT": "Внегда̀ скорбѣ́ти мнѣ̀, даві́дски пою̀ тебѣ̀ сп҃се мо́й: и҆зба́ви дꙋ́шꙋ мою̀ ѿ ѧ҆зы́ка льсти́вагѡ."},
            {"TEXT": "Пꙋсты̑ннымъ живо́тъ бл҃же́нъ є҆́сть, бж҃е́ственнымъ раче́нїемъ воскрилѧ́ющымсѧ."},
            {"TEXT": "Ст҃ы́мъ дх҃омъ ѡ҆держа́тсѧ всѧ̑, ви̑димаѧ же съ неви́димыми: самодержа́венъ бо сы́й, трⷪ҇цы є҆ди́нъ є҆́сть нело́жнѡ."}
        ],
        "A2": [
            {"TEXT": "На го́ры дꙋшѐ, воздви́гнемсѧ, грѧдѝ та́мѡ, ѿню́дꙋже по́мощь и҆́детъ."},
            {"TEXT": "Десна́ѧ твоѧ̀ рꙋка̀, и҆ менѐ хрⷭ҇тѐ каса́ющисѧ, ѿ ле́сти всѧ́кїѧ да сохрани́тъ."},
            {"TEXT": "Ст҃о́мꙋ дх҃ꙋ бг҃осло́вѧще рце́мъ: ты̀ є҆сѝ бг҃ъ, живо́тъ, раче́нїе, свѣ́тъ, ᲂу҆́мъ: ты̀ бл҃госты́нѧ, ты̀ црⷭ҇твꙋеши во вѣ́ки."}
        ],
        "A3": [
            {"TEXT": "Ѡ҆ ре́кшихъ мнѣ̀: во дворы̀ вни́демъ гдⷭ҇нѧ: ра́дости мно́гїѧ и҆спо́лненъ бы́въ, мл҃твы возсыла́ю."},
            {"TEXT": "Въ домꙋ̀ дв҃довѣ стра̑шнаѧ соверша́ютсѧ: ѻ҆́гнь бо та́мѡ палѧ̀ всѧ́къ сра́мный ᲂу҆́мъ."},
            {"TEXT": "Ст҃о́мꙋ дх҃ꙋ живонача́льное досто́инство, ѿ негѡ́же всѧ́кое живо́тно ѡ҆дꙋшевлѧ́етсѧ, ꙗ҆́кѡ во ѻ҆ц҃ѣ̀, кꙋ́пнѡ же и҆ сло́вѣ."}
        ],
        "P": [
            {"TEXT": "Воскрⷭ҇нѝ гдⷭ҇и бж҃е мо́й, да вознесе́тсѧ рꙋка̀ твоѧ̀, ꙗ҆́кѡ ты̀ црⷭ҇твꙋеши во вѣ́ки."},
            {"TEXT": "И҆сповѣ́мсѧ тебѣ̀ гдⷭ҇и, всѣ́мъ се́рдцемъ мои́мъ."}
        ],
        "K": {
            "P1": {
                "1": [
                    {"TITLE": "І҆рмо́съ", "TEXT": "Конѧ̀ и҆ вса́дника въ мо́ре чермно́е, сокрꙋша́ѧй бра̑ни мы́шцею высо́кою, хрⷭ҇то́съ и҆стрѧсѐ: і҆и҃лѧ же сп҃сѐ, побѣ́днꙋю пѣ́снь пою́ща."},
                    {"TEXT": "Тебѐ терноно́сный є҆вре́йскїй со́нмъ, любвѐ бл҃годѣ́телю къ тебѣ̀ не сохра́нь мт҃рнїѧ, хрⷭ҇тѐ вѣнча̀, родонача́льника разрѣша́юща терно́вное запреще́нїе."},
                    {"TEXT": "Воздви́глъ є҆си́ мѧ па́дшаго въ ро́въ, прекло́ньсѧ жизнода́вче, безгрѣ́шне: и҆ моеѧ̀ ѕлосмра́дныѧ тлѝ хрⷭ҇тѐ, претерпѣ́въ неискꙋше́нно, бж҃е́ственнагѡ сꙋщества̀ мѵ́ромъ мѧ̀ ѡ҆бл҃гоꙋха́лъ є҆сѝ."},
                    {"TITLE": "Бг҃оро́диченъ", "TEXT": "Разрѣши́сѧ клѧ́тва, печа́ль преста̀: бл҃гослове́ннаѧ бо и҆ бл҃года́тнаѧ, вѣ̑рнымъ ра́дость возсїѧ̀, бл҃гослове́нїе всѣ̑мъ концє́мъ цвѣтоносѧ́щи хрⷭ҇та̀."}
                ],
                "2": [
                    {"TITLE": "І҆рмо́съ", "TEXT": "Сп҃си́телю бг҃ꙋ, въ мо́ри лю́ди немо́крыми нога́ми наста́вльшемꙋ, и҆ фараѡ́на со всево́инствомъ пото́пльшемꙋ: томꙋ̀ є҆ди́номꙋ пои́мъ, ꙗ҆́кѡ просла́висѧ."},
                    {"TEXT": "И҆́же во́лею на крⷭ҇тѣ̀ пригвожде́нномꙋ пло́тїю, и҆ дре́внѧгѡ ѿ и҆зрече́нїѧ дре́вомъ па́дшаго свобо́ждшемꙋ, томꙋ̀ є҆ди́номꙋ воспои́мъ: ꙗ҆́кѡ просла́висѧ."},
                    {"TEXT": "И҆́же и҆з̾ гро́ба мертвецꙋ̀ воскрⷭ҇шꙋ хрⷭ҇тꙋ̀, и҆ па́дшаго совозста́вившꙋ, и҆ сосѣдѣ́нїемъ ѻ҆ч҃ескимъ ᲂу҆краси́вшемꙋ, томꙋ̀ є҆ди́номꙋ воспои́мъ: ꙗ҆́кѡ просла́висѧ."},
                    {"TITLE": "Бг҃оро́диченъ", "TEXT": "Пречⷭ҇таѧ мт҃и бж҃їѧ, и҆з̾ тебѐ вопло́щшемꙋсѧ, и҆ ѿ нѣ́дръ роди́телѧ не разлꙋ́чшемꙋсѧ бг҃ꙋ, непреста́ннѡ моли́сѧ, ѿ всѧ́кагѡ ѡ҆бстоѧ́нїѧ сп҃стѝ, и҆̀хже созда̀."}
                ],
                "3": [
                    {"TITLE": "І҆рмо́съ", "TEXT": "Конѧ̀ и҆ вса́дника въ мо́ре чермно́е, сокрꙋша́ѧй бра̑ни мы́шцею высо́кою, хрⷭ҇то́съ и҆стрѧсѐ: і҆и҃лѧ же сп҃сѐ, побѣ́днꙋю пѣ́снь пою́ща."},
                    {"TEXT": "Свѣ́та все́льшагосѧ въ тѧ̀ пречⷭ҇таѧ, и҆ просвѣ́щшаго мі́ръ лꙋча́ми бж҃ества̀, хрⷭ҇та̀ молѝ, просвѣти́ти всѧ̑ пою́щыѧ тѧ̀, мт҃и дв҃о."},
                    {"TEXT": "Ꙗ҆́кѡ ᲂу҆краша́ема добро́тою добродѣ́телей бл҃года́тнаѧ, добротво́рное бл҃голѣ́пїе лꙋче́ю дх҃а, под̾ѧ́ла є҆сѝ всечⷭ҇таѧ, всѧ́чєскаѧ ᲂу҆добри́вшаго."},
                    {"TEXT": "Тебѐ дре́вле проѡбразꙋ́ющи кꙋпина̀ въ сїна́и, не ѡ҆пали́сѧ дв҃о, ѻ҆гню̀ присовокꙋ́пльшисѧ: дв҃а бо родила̀ є҆сѝ, и҆ дв҃а пребыла̀ є҆сѝ, па́че смы́сла мт҃и дв҃о."}
                ]
            },
            "P3": {
                "1": [
                    {"TITLE": "І҆рмо́съ", "TEXT": "Водрꙋзи́вый на ничесо́мже зе́млю повелѣ́нїемъ твои́мъ, и҆ повѣ́сивый неѡдержи́мѡ тѧготѣ́ющꙋю, на недви́жимѣмъ, хрⷭ҇тѐ, ка́мени за́повѣдей твои́хъ, цр҃ковь твою̀ ѹ҆твердѝ, є҆ди́не бл҃же и҆ чл҃вѣколю́бче."},
                    {"TEXT": "Же́лчь ᲂу҆́бѡ и҆̀же и҆з̾ ка́мене ме́дъ сса́вшїи, въ пꙋсты́ни чꙋдодѣ́йствовавшемꙋ тебѣ̀ принесо́ша хрⷭ҇тѐ: ѻ҆́цетъ же за ма́ннꙋ воз̾ бл҃годѣѧ́нїе тѝ возда́ша ѻ҆́троцы і҆и҃лєвы небл҃года́рнїи."},
                    {"TEXT": "И҆̀же дре́вле свѣтови́днымъ ѻ҆́блакомъ покрыва́еми, живо́тъ во гро́бѣ хрⷭ҇та̀ положи́ша: но самовла́стнѡ воскр҃съ, всѣ̑мъ вѣ̑рнымъ подадѐ та́йнѡ ѡ҆сѣнѧ́ющее свы́ше дх҃а сїѧ́нїе."},
                    {"TITLE": "Бг҃оро́диченъ", "TEXT": "Ты̀ мт҃и бж҃їѧ несочета́ннѡ родила̀ є҆сѝ, и҆́же ѡ҆ нетлѣ́нна ѻ҆ц҃а̀ возсїѧ́вшаго, кромѣ̀ болѣ́зней ма́тернихъ: тѣ́мже тѧ̀ бцⷣꙋ, воплоще́нна бо родила̀ є҆сѝ сло́ва, правосла́внѡ проповѣ́дꙋемъ."}
                ],
                "2": [
                    {"TITLE": "І҆рмо́съ", "TEXT": "Си́лою крⷭ҇та̀ твоегѡ̀ хрⷭ҇тѐ, ᲂу҆твердѝ моѐ помышле́нїе, во є҆́же пѣ́ти и҆ сла́вити сп҃си́тельное твоѐ вознесе́нїе."},
                    {"TEXT": "Воскрⷭ҇лъ є҆сѝ ѿ гро́ба хрⷭ҇тѐ, тлѝ сме́ртныѧ и҆зба́вль воспѣва́ющихъ жизнода́вче, во́льное твоѐ распѧ́тїе."},
                    {"TEXT": "Пома́зати мѵ́ромъ тѣ́ло твоѐ мѷронѡ́сицы хрⷭ҇тѐ тща́хꙋсѧ, и҆ не ѡ҆брѣ́тшѧ возврати́шасѧ, воспѣва́ющѧ твоѐ воста́нїе."},
                    {"TITLE": "Бг҃оро́диченъ", "TEXT": "Молѝ непреста́ннѡ чⷭ҇таѧ, воплоще́ннаго и҆з̾ бокꙋ̀ твое́ю, и҆зба́вити ѿ ле́сти дїа́воли, воспѣва́ющыѧ тѧ̀ дв҃ꙋ чⷭ҇тꙋю."}
                ],
                "3": [
                    {"TITLE": "І҆рмо́съ", "TEXT": "Водрꙋзи́вый на ничесо́мже зе́млю повелѣ́нїемъ твои́мъ, и҆ повѣ́сивый неѡдержи́мѡ тѧготѣ́ющꙋю, на недви́жимѣмъ, хрⷭ҇тѐ, ка́мени за́повѣдей твои́хъ, цр҃ковь твою̀ ѹ҆твердѝ, є҆ди́не бл҃же и҆ чл҃вѣколю́бче."},
                    {"TEXT": "Лѣ́ствица, є҆́юже къ на́мъ сни́де вы́шнїй, и҆стлѣ́вшее є҆стество̀ и҆спра́вити, ты̀ ꙗ҆́вственнѡ чⷭ҇таѧ, всѣ̑мъ ны́нѣ ви́дѣна была̀ є҆сѝ, тобо́ю бо пребл҃гі́й мі́рови бесѣ́довати бл҃говолѝ."},
                    {"TEXT": "Є҆́же дре́вле предꙋста́вленное дв҃о та́инство, и҆ пре́жде вѣ̑къ прови́димое всѧ̑ вѣ́дꙋщемꙋ бг҃ꙋ, лѣ́тѡмъ ны́нѣ напослѣ́докъ въ ложесна́хъ твои́хъ всенепоро́чнаѧ, коне́цъ прїе́мъ ꙗ҆ви́сѧ."},
                    {"TEXT": "Разрѣши́сѧ клѧ́твы дре́внїѧ ѡ҆сꙋжде́нїе твои́мъ хода́тайствомъ дв҃о пречⷭ҇таѧ: и҆з̾ тебе́ бо гдⷭ҇ь ꙗ҆́вльсѧ, всѣ̑мъ бл҃гослове́нїе ꙗ҆́кѡ пребл҃гі́й и҆сточѝ, є҆ди́на человѣ́кѡмъ ᲂу҆добре́нїе."}
                ]
            },
            "P4": {
                "1": [
                    {"TITLE": "І҆рмо́съ", "TEXT": "Бж҃е́ственное твоѐ разꙋмѣ́въ и҆стоща́нїе, прозорли́вѡ а҆ввакꙋ́мъ, хрⷭ҇тѐ, со тре́петомъ вопїѧ́ше тебѣ̀: во сп҃се́нїе люде́й твои́хъ сп҃стѝ пома̑занныѧ твоѧ̑ прише́лъ є҆сѝ."},
                    {"TEXT": "Ꙗ҆̀же ѿ ме́рры горча́йшыѧ во́ды, ꙗ҆́кѡ во ѡ҆́бразѣ проначерта́ѧ пречⷭ҇тый крⷭ҇тъ тво́й бл҃же, грѣхо́вное ᲂу҆мерщвлѧ́ющъ вкꙋше́нїе, дре́вомъ ᲂу҆слади́лъ є҆сѝ."},
                    {"TEXT": "Крⷭ҇тъ за дре́во разꙋ́мное, за сла́дкꙋю же пи́щꙋ же́лчь, сп҃се мо́й, прїѧ́лъ є҆сѝ, за тлѣ́нїе же сме́рти кро́вь твою̀ бж҃е́ственнꙋю и҆злїѧ́лъ є҆сѝ."},
                    {"TITLE": "Бг҃оро́диченъ", "TEXT": "Кромѣ̀ ᲂу҆́бѡ сочета́нїѧ зачала̀ є҆сѝ нетлѣ́ннѡ во чре́вѣ, и҆ без̾ болѣ́зни родила̀ є҆сѝ, и҆ по ржⷭ҇твѣ̀ дв҃а, бг҃а пло́тїю ро́ждши, сохрани́ласѧ є҆сѝ."}
                ],
                "2": [
                    {"TITLE": "І҆рмо́съ", "TEXT": "Ѹ҆слы́шахъ слꙋ́хъ си́лы крⷭ҇та̀, ꙗкѡ ра́й ѿве́рзесѧ имъ, и҆ возопи́хъ: сла́ва си́лѣ твое́й гдⷭ҇и."},
                    {"TEXT": "Ꙗ҆́кѡ водрꙋзи́сѧ на землѝ на ло́бнѣмъ крⷭ҇тъ, сокрꙋши́шасѧ верєѝ и҆ вра̑тницы вѣ́чнїи, и҆ возопи́ша: сла́ва си́лѣ твое́й гдⷭ҇и."},
                    {"TEXT": "Ꙗ҆́кѡ сни́де сп҃съ къ свѧ̑заннымъ ꙗ҆́кѡ ме́ртвъ, совоскресо́ша съ ни́мъ и҆̀же ѿ вѣ́ка ᲂу҆ме́ршїи, и҆ возопи́ша: сла́ва си́лѣ твое́й гдⷭ҇и."},
                    {"TITLE": "Бг҃оро́диченъ", "TEXT": "Дв҃а родѝ, и҆ ма́терскихъ не позна̀: но мт҃и ᲂу҆́бѡ є҆́сть, дв҃а же пребы́сть: ю҆́же воспѣва́юще, ра́дꙋйсѧ бцⷣе, взыва́емъ."}
                ],
                "3": [
                    {"TITLE": "І҆рмо́съ", "TEXT": "Бж҃е́ственное твоѐ разꙋмѣ́въ и҆стоща́нїе, прозорли́вѡ а҆ввакꙋ́мъ, хрⷭ҇тѐ, со тре́петомъ вопїѧ́ше тебѣ̀: во сп҃се́нїе люде́й твои́хъ сп҃стѝ пома̑занныѧ твоѧ̑ прише́лъ є҆сѝ."},
                    {"TEXT": "Се́рдцемъ и҆ ᲂу҆мо́мъ, дꙋше́ю же и҆ ᲂу҆сты̀ и҆сповѣ́дꙋю всебл҃гоче́стнѡ тѧ̀ бцⷣꙋ вои́стиннꙋ, чⷭ҇таѧ, сп҃се́нїѧ пло́дъ ѡ҆б̾е́млѧ, и҆ сп҃са́юсѧ дв҃о, мл҃твами твои́ми."},
                    {"TEXT": "Созда́вый ѿ не сꙋ́щихъ всѧ́чєскаѧ, ѿ тебѐ чⷭ҇тыѧ созда́тисѧ ꙗ҆́кѡ бл҃годѣ́тель бл҃говолѝ, на сп҃се́нїе вѣ́рою и҆ любо́вїю тѧ̀ пою́щихъ, всенепоро́чнаѧ."},
                    {"TEXT": "Пою́тъ твоѐ ржⷭ҇тво̀ всенепоро́чнаѧ премі́рнїи ли́цы, сп҃се́нїю ра́дꙋющесѧ, и҆́стиннꙋю бцⷣꙋ мꙋ́дрствꙋющихъ тѧ̀, дв҃о нескве́рнаѧ."},
                    {"TEXT": "Тѧ̀ же́злъ и҆са́їа и҆менова̀, ѿ негѡ́же прозѧбѐ на́мъ кра́сный цвѣ́тъ, хрⷭ҇то́съ бг҃ъ, на сп҃се́нїе вѣ́рою и҆ любо́вїю притека́ющихъ къ покро́вꙋ твоемꙋ̀."}
                ]
            },
            "P5": {
                "1": [
                    {"TITLE": "І҆рмо́съ", "TEXT": "Ѡ҆дѣѧ́йсѧ свѣ́томъ ꙗкѡ ри́зою, къ тебѣ̀ ѹтренюю, и҆ тебѣ̀ зовꙋ̀: дꙋ́шꙋ мою̀ просвѣтѝ ѡ҆мраче́ннꙋю хрⷭ҇тѐ, ꙗкѡ є҆ди́нъ бл҃гоꙋтро́бенъ."},
                    {"TEXT": "И҆́же сла́вы гдⷭ҇ь въ несла́внѣ зра́цѣ, на дре́вѣ ѡ҆безче́щенъ во́лею ви́ситъ, ѡ҆ бж҃е́ственнѣй мнѣ̀ сла́вѣ несказа́ннѡ промышлѧ́ѧ."},
                    {"TEXT": "Ты́ мѧ преѡбле́клъ є҆сѝ въ нетлѣ́нїе, хрⷭ҇тѐ, тлѝ сме́ртныѧ неистлѣ́ннѡ пло́тїю вкꙋ́шъ, и҆ возсїѧ́въ и҆з̾ гро́ба тридне́венъ."},
                    {"TITLE": "Бг҃оро́диченъ", "TEXT": "Ты̀ пра́вдꙋ же и҆ и҆збавле́нїе на́мъ ро́ждши хрⷭ҇та̀ без̾ сѣ́мене, свобо́дно содѣ́ѧла є҆сѝ ѿ клѧ́твы бцⷣе, є҆стество̀ пра́ѻтца."}
                ],
                "2": [
                    {"TITLE": "І҆рмо́съ", "TEXT": "Оу҆́тренююще вопїе́мъ тѝ гдⷭ҇и, сп҃си́ ны: ты́ бо є҆сѝ бг҃ъ на́шъ, ра́звѣ бо тебѐ и҆но́гѡ не зна́емъ."},
                    {"TEXT": "Просте́рлъ є҆сѝ дла̑ни сп҃се на́шъ на дре́вѣ, всѧ̑ призыва́ѧ къ себѣ̀, ꙗ҆́кѡ чл҃вѣколю́бецъ."},
                    {"TEXT": "Плѣни́лъ є҆сѝ а҆́дъ сп҃се мо́й твои́мъ погребе́нїемъ, и҆ твои́мъ воскрⷭ҇нїемъ ра́дости всѧ̑ и҆спо́лнилъ є҆сѝ."},
                    {"TEXT": "Воскр҃съ ѿ гро́ба тридне́внѡ жизнода́вче, и҆ всѣ̑мъ и҆сточи́лъ є҆сѝ безсме́ртїе неги́блющее."},
                    {"TITLE": "Бг҃оро́диченъ", "TEXT": "Дв҃ꙋ по ржⷭ҇твѣ̀ воспѣва́емъ тѧ̀ бцⷣе: ты́ бо бг҃а сло́ва пло́тїю мі́рови родила̀ є҆сѝ."}
                ],
                "3": [
                    {"TITLE": "І҆рмо́съ", "TEXT": "Ѡ҆дѣѧ́йсѧ свѣ́томъ ꙗкѡ ри́зою, къ тебѣ̀ ѹтренюю, и҆ тебѣ̀ зовꙋ̀: дꙋ́шꙋ мою̀ просвѣтѝ ѡ҆мраче́ннꙋю хрⷭ҇тѐ, ꙗкѡ є҆ди́нъ бл҃гоꙋтро́бенъ."},
                    {"TEXT": "Всѝ прⷪ҇ро́цы тѧ̀ ꙗ҆́вѣ предвозвѣсти́ша хотѧ́щꙋю бы́ти бж҃їю мт҃рь, бцⷣе чⷭ҇таѧ: є҆ди́на бо ѡ҆брѣла́сѧ є҆сѝ чⷭ҇таѧ, соверше́нна непоро́чнаѧ."},
                    {"TEXT": "Свѣ́телъ ѻ҆́блакъ тѧ̀ живо́тныѧ воды̀, на́мъ тꙋ́чꙋ нетлѣ́нїѧ хрⷭ҇та̀ ѡ҆дожди́вшїй ѿча̑ѧннымъ, чⷭ҇таѧ, познава́емъ."},
                    {"TEXT": "Ꙗ҆́кѡ бли́зъ всю́ тѧ до́брꙋ и҆ непоро́чнꙋ, запечатлѣ́ннꙋ дв҃ствомъ чи́стѣ возлюбѝ, въ тѧ̀ всели́выйсѧ бг҃ъ, ꙗ҆́кѡ є҆ди́нъ бл҃гоꙋтро́бенъ."}
                ]
            },
            "P6": {
                "1": [
                    {"TITLE": "І҆рмо́съ", "TEXT": "Неи́стовствꙋющеесѧ бꙋ́рею дꙋшетлѣ́нною, влⷣко хрⷭ҇тѐ, страсте́й мо́ре ѹ҆кротѝ, и҆ ѿ тлѝ возведи́ мѧ ꙗкѡ бл҃гоꙋтро́бенъ."},
                    {"TEXT": "Въ тлѣ́нїе попо́лзсѧ родонача́льникъ, влⷣко хрⷭ҇тѐ, преслꙋ́шаннаго бра́шна вкꙋ́шъ, и҆ къ животꙋ̀ возведе́нъ бы́сть стрⷭ҇тїю твое́ю."},
                    {"TEXT": "Живо́тъ низше́лъ є҆сѝ ко а҆́дꙋ, влⷣко хрⷭ҇тѐ, и҆ тлѣ́нїе растлѣ́вшемꙋ бы́въ, тлѣ́нїемъ и҆сточи́лъ є҆сѝ воскрⷭ҇нїе."},
                    {"TITLE": "Бг҃оро́диченъ", "TEXT": "Дв҃а родѝ, и҆ ро́ждши пребы́сть чⷭ҇та̀, на рꙋкꙋ̀ носѧ́щаго всѧ́чєскаѧ, ꙗ҆́кѡ вои́стиннꙋ дв҃а мт҃и поне́сшаѧ."}
                ],
                "2": [
                    {"TITLE": "І҆рмо́съ", "TEXT": "Ѡ҆бы́де мѧ̀ бе́здна, гро́бъ мнѣ̀ ки́тъ бы́сть: а҆́зъ же возопи́хъ къ тебѣ̀ чл҃вѣколю́бцꙋ, и҆ сп҃се́ мѧ десни́ца твоѧ̀ гдⷭ҇и."},
                    {"TEXT": "Просте́рлъ є҆сѝ дла̑ни твоѝ, собира́ѧ дале́че расточє́ннаѧ ꙗ҆зы̑къ твои́хъ собра̑нїѧ, хрⷭ҇тѐ бж҃е на́шъ, живоно́снымъ крⷭ҇то́мъ твои́мъ, ꙗ҆́кѡ чл҃вѣколю́бецъ."},
                    {"TEXT": "Плѣни́лъ є҆сѝ сме́рть, и҆ врата̀ а҆́дѡва сокрꙋши́лъ є҆сѝ, а҆да́мъ же свѧ́занный разрѣше́нъ бы́въ, вопїѧ́ше тебѣ̀: сп҃се́ мѧ десни́ца твоѧ̀ гдⷭ҇и."},
                    {"TITLE": "Бг҃оро́диченъ", "TEXT": "Кꙋпинꙋ́ тѧ неѡпали́мꙋ, и҆ го́рꙋ и҆ лѣ́ствицꙋ ѡ҆дꙋшевле́нꙋ, и҆ врата̀ нбⷭ҇наѧ досто́йнѡ сла́вимъ, мр҃і́е сла́внаѧ, правосла́вныхъ похвало̀."}
                ],
                "3": [
                    {"TITLE": "І҆рмо́съ", "TEXT": "Неи́стовствꙋющеесѧ бꙋ́рею дꙋшетлѣ́нною, влⷣко хрⷭ҇тѐ, страсте́й мо́ре ѹ҆кротѝ, и҆ ѿ тлѝ возведи́ мѧ ꙗкѡ бл҃гоꙋтро́бенъ."},
                    {"TEXT": "И҆́же всемꙋ̀ вино́вный, и҆ є҆́же бы́ти всѣ̑мъ пода́вый, ꙗ҆́кѡ вино́внꙋ и҆мѧ́ше воплоща́емь, є҆́же по на́мъ, тѧ̀ бг҃ома́ти всенепоро́чнаѧ."},
                    {"TEXT": "И҆сцѣле́нїй влⷣчце, дꙋшепита́тельный точа́щїй и҆сто́чникъ вѣ́рнѡ притека́ющымъ къ покро́вꙋ твоемꙋ̀ бл҃госла́вномꙋ, вѣ́мы тѧ̀ всенепоро́чнаѧ."},
                    {"TEXT": "Сп҃се́нїю вино́вна жизнода́вца родила̀ є҆сѝ на́мъ, вѣ́чное и҆збавле́нїе да́рꙋющаго, и҆́стиннꙋю бцⷣꙋ тѧ̀ проповѣ́дающымъ."}
                ]
            },
            "K": [
                {"TITLE": "Конда́къ", "PODOBEN": "Собезнача́льное сло́во:", "TEXT": "Ко а҆́дꙋ сп҃се мо́й соше́лъ є҆сѝ, и҆ врата̀ сокрꙋши́вый ꙗ҆́кѡ всеси́ленъ, ᲂу҆ме́ршихъ ꙗ҆́кѡ созда́тель совоскр҃си́лъ є҆сѝ, и҆ сме́рти жа́ло сокрꙋши́лъ є҆сѝ, и҆ а҆да́мъ ѿ клѧ́твы и҆зба́вленъ бы́сть, чл҃вѣколю́бче. тѣ́мже всѝ зове́мъ: сп҃сѝ на́съ гдⷭ҇и."},
                {"TITLE": "І҆́косъ", "TEXT": "Оу҆слы́шавшѧ жєны̀ а҆́гг҃лѡвы глаго́лы, ѿложи́ша рыда́нїе, ра́достны бы́вшѧ и҆ тре́петны, ᲂу҆́жасъ бо ви́дѣша, и҆ сѐ хрⷭ҇то́съ прибли́жисѧ къ ни̑мъ, глаго́лѧ: є҆́же, ра́дꙋйтесѧ, дерза́йте, а҆́зъ мі́ра побѣди́хъ, и҆ ᲂу҆́зники свободи́хъ, потщи́тесѧ ᲂу҆́бѡ ко ᲂу҆ч҃нкѡ́мъ, возвѣща́ющѧ и҆̀мъ: ꙗ҆́кѡ варѧ́ю вы̀ во гра́дѣ галїле́йстѣмъ, є҆́же проповѣ́дати. тѣ́мже всѝ тебѣ̀ зове́мъ: сп҃сѝ на́съ гдⷭ҇и."}
            ],
            "P7": {
                "1": [
                    {"TITLE": "І҆рмо́съ", "TEXT": "Превозноси́мый ѻ҆тцє́въ гдⷭ҇ь пла́мень ѹ҆гасѝ, ѻтроки ѡ҆росѝ, согла́снѡ пою́щыѧ: бж҃е, бл҃гослове́нъ є҆сѝ."},
                    {"TEXT": "Пло́тїю ѡ҆бло́жьсѧ ꙗ҆́коже на ᲂу҆́дицѣ льще́нїѧ, бж҃е́ственною твое́ю си́лою ѕмі́ѧ низвле́клъ є҆сѝ возводѧ̀ вопїю́щыѧ: бж҃е, бл҃гослове́нъ є҆сѝ."},
                    {"TEXT": "Землѝ непрохо́дное ѡ҆сꙋществова́вый составле́нїе, во гро́бѣ покрыва́етсѧ пло́тїю невмѣсти́мый. є҆мꙋ́же всѝ пое́мъ: бж҃е, бл҃гослове́нъ є҆сѝ."},
                    {"TITLE": "Бг҃оро́диченъ", "TEXT": "Є҆ди́нꙋ ᲂу҆́бѡ ѵ҆поста́сь во двою̀ є҆стєствꙋ̀, всенепоро́чнаѧ родила̀ є҆сѝ воплоще́ннаго бг҃а. є҆мꙋ́же всѝ пое́мъ: бж҃е, бл҃гослове́нъ є҆сѝ."}
                ],
                "2": [
                    {"TITLE": "І҆рмо́съ", "TEXT": "Въ пещѝ ѻ҆́гненнѣй пѣсносло́вцы сп҃сы́й ѻ҆́троки, бл҃гослове́нъ бг҃ъ ѻ҆тє́цъ на́шихъ."},
                    {"TEXT": "И҆́же дре́вомъ крⷭ҇тнымъ і҆́дѡльскꙋю пре́лесть разрѣши́вый, бл҃гослове́нъ бг҃ъ ѻ҆тє́цъ на́шихъ."},
                    {"TEXT": "Воскр҃сы́й и҆з̾ ме́ртвыхъ, и҆ сꙋ́щыѧ во а҆́дѣ совоздви́гнꙋвый, бл҃гослове́нъ бг҃ъ ѻ҆тє́цъ на́шихъ."},
                    {"TEXT": "Твое́ю сме́ртїю хрⷭ҇тѐ, сме́ртнꙋю разо́рь держа́вꙋ, бл҃гослове́нъ бг҃ъ ѻ҆тє́цъ на́шихъ."},
                    {"TITLE": "Бг҃оро́диченъ", "TEXT": "И҆́же ѿ дв҃ы ро́ждьсѧ, и҆ бцⷣꙋ сїю̀ показа́вый, бл҃гослове́нъ бг҃ъ ѻ҆тє́цъ на́шихъ."}
                ],
                "3": [
                    {"TITLE": "І҆рмо́съ", "TEXT": "Превозноси́мый ѻ҆тцє́въ гдⷭ҇ь пла́мень ѹ҆гасѝ, ѻтроки ѡ҆росѝ, согла́снѡ пою́щыѧ: бж҃е, бл҃гослове́нъ є҆сѝ."},
                    {"TEXT": "Неѡпредѣле́нный пребы́въ непрело́женъ, пло́ти по ѵ҆поста́си соедини́сѧ, ꙗ҆́кѡ бл҃гоꙋтро́бенъ, въ тебѣ̀ прест҃ѣ́й: и҆́же є҆ди́нъ бл҃гослове́нъ бг҃ъ ѻ҆тє́цъ на́шихъ."},
                    {"TEXT": "Невѣ́стꙋ тѧ̀ всенепоро́чнꙋю бцⷣе влⷣчце, согла́снѡ сла́вимъ и҆ прⷭ҇то́лъ зижди́телѧ твоегѡ̀. є҆мꙋ́же всѝ пое́мъ: бж҃е, бл҃гослове́нъ є҆сѝ."},
                    {"TEXT": "Мт҃и всѣ́хъ цр҃ѧ̀, ѡ҆чи́щшисѧ дх҃омъ дв҃о, была̀ є҆сѝ, тебѐ созда́вшагѡ. є҆мꙋ́же всѝ пое́мъ: бж҃е, бл҃гослове́нъ є҆сѝ."},
                    {"TEXT": "Сп҃се́ мѧ гдⷭ҇ь, бг҃ома́ти пречⷭ҇таѧ, ѻ҆де́ждею пло́ти и҆з̾ тебѐ ѡ҆дѣ́ѧвсѧ. є҆мꙋ́же всѝ пое́мъ: бж҃е, бл҃гослове́нъ є҆сѝ."}
                ]
            },
            "P8": {
                "1": [
                    {"TITLE": "І҆рмо́съ", "TEXT": "Тебѣ̀ вседѣ́телю, въ пещѝ ѻтроцы, всемі́рный ли́къ спле́тше поѧ́хꙋ: дѣла̀ всѧ́каѧ гдⷭ҇а по́йте, и҆ превозноси́те во всѧ̑ вѣ́ки."},
                    {"TEXT": "Ты̀ ѡ҆ во́льнѣй сп҃си́тельныѧ стрⷭ҇ти помоли́лсѧ є҆сѝ ча́ши, ꙗ҆́коже нево́льнѣй: два̀ хотѣ̑нїѧ, двѣма́ бо по коемꙋ́ждо но́сиши сꙋщество́ма хрⷭ҇тѐ, во вѣ́ки."},
                    {"TEXT": "Твои́мъ вседѣ́тельнымъ схожде́нїемъ, а҆́дъ хрⷭ҇тѐ, порꙋ́ганный и҆зблева̀ всѧ̑, ꙗ҆̀же дре́вле ле́стїю ᲂу҆мерщвлє́нныѧ, тебѐ превозносѧ́щыѧ во всѧ̑ вѣ́ки."},
                    {"TITLE": "Бг҃оро́диченъ", "TEXT": "Тѧ̀ ꙗ҆́же па́че ᲂу҆ма̀ бг҃омꙋ́жнѣ сло́вомъ ро́ждшꙋю гдⷭ҇а, и҆ дв҃ствꙋющꙋю, всѧ̑ дѣла̀ дв҃о бл҃гослови́мъ, и҆ превозно́симъ во всѧ̑ вѣ́ки."}
                ],
                "2": [
                    {"TITLE": "І҆рмо́съ", "TEXT": "И҆з̾ ѻ҆ц҃а̀ пре́жде вѣ̑къ рожде́ннаго сн҃а и҆ бг҃а, и҆ въ послѣ̑днѧѧ лѣ̑та воплоще́ннаго ѿ дв҃ы мт҃ре, сщ҃е́нницы по́йте, лю́дїе превозноси́те во всѧ̑ вѣ́ки."},
                    {"TEXT": "И҆́же на крⷭ҇тѣ̀ во́лею дла̑ни просте́ршаго, и҆ ᲂу҆́зы смє́ртныѧ разрꙋши́вшагѡ хрⷭ҇та̀ бг҃а, сщ҃е́нницы по́йте, лю́дїе превозноси́те во всѧ̑ вѣ́ки."},
                    {"TEXT": "И҆́же ꙗ҆́кѡ жениха̀ и҆з̾ гро́ба возсїѧ́вшаго хрⷭ҇та̀ бг҃а, и҆ мѷроно́сицамъ ꙗ҆́вльшагосѧ, и҆ ра́дость тѣ̑мъ провѣща́вша, сщ҃е́нницы по́йте, лю́дїе превозноси́те во всѧ̑ вѣ́ки."},
                    {"TITLE": "Бг҃оро́диченъ", "TEXT": "Херꙋві̑мъ превы́шши ꙗ҆ви́ласѧ є҆сѝ бцⷣе чⷭ҇таѧ, во чре́вѣ твое́мъ, и҆́же на тѣ́хъ носи́маго поне́сши: є҆го́же со безпло́тными человѣ́цы славосло́вимъ во всѧ̑ вѣ́ки."}
                ],
                "3": [
                    {"TITLE": "І҆рмо́съ", "TEXT": "Тебѣ̀ вседѣ́телю, въ пещѝ ѻтроцы, всемі́рный ли́къ спле́тше поѧ́хꙋ: дѣла̀ всѧ́каѧ гдⷭ҇а по́йте, и҆ превозноси́те во всѧ̑ вѣ́ки."},
                    {"TEXT": "Преста̀ ны́нѣ ꙗ҆́же пра́ѻтчаѧ печа́ль, ра́дость прїе́мши тѝ бг҃ома́терни. тѣ́мже непреста́ннѡ пое́мъ тѧ̀ дв҃о, и҆ превозно́симъ во всѧ̑ вѣ́ки."},
                    {"TEXT": "Пое́тъ съ на́ми безпло́тныхъ собо́ръ, дв҃о ржⷭ҇тво̀ твоѐ непостижи́мое, є҆ди́нъ ли́къ соста́вльше любо́вїю, и҆ превозносѧ́ще є҆го̀ во вѣ́ки."},
                    {"TEXT": "Стрꙋѧ̀ прозра́чнаѧ безсме́ртїѧ ѻ҆трокови́це и҆з̾ тебѐ и҆зы́де, и҆́же всѣ́хъ гдⷭ҇ь, скве́рнꙋ ѡ҆мыва́ѧ вѣ́рою тѧ̀ пою́щихъ, и҆ превозносѧ́щихъ во всѧ̑ вѣ́ки."},
                    {"TEXT": "Бж҃е́ственный вои́стиннꙋ, и҆ свѣтоно́сный прⷭ҇то́лъ, и҆ скрижа̑ли бл҃года́ти и҆сповѣ́дꙋемъ тѧ̀, сло́во дв҃о ѻ҆́ч҃ее ꙗ҆́кѡ прїе́мшꙋю: є҆го́же превозно́симъ во всѧ̑ вѣ́ки."}
                ]
            },
            "P9": {
                "1": [
                    {"TITLE": "І҆рмо́съ", "TEXT": "И҆са́їе ликꙋ́й, дв҃а и҆мѣ̀ во чре́вѣ, и҆ родѝ сн҃а є҆мманꙋ́ила, бг҃а же и҆ человѣ́ка, восто́къ и҆́мѧ є҆мꙋ̀: є҆го́же велича́юще, дв҃ꙋ ᲂу҆бл҃жа́емъ."},
                    {"TEXT": "Па́дшаго человѣ́ка воспрїѧ́лъ є҆сѝ влⷣко хрⷭ҇тѐ, и҆з̾ ложе́снъ дѣви́ческихъ всемꙋ̀ совокꙋ́пльсѧ, грѣхꙋ́ же ни є҆ди́номꙋ прича́щьсѧ: всего̀ ѿ и҆стлѣ́нїѧ ты̀ свободи́лъ є҆сѝ пречⷭ҇тыми твои́ми стрⷭ҇тьмѝ."},
                    {"TEXT": "Бг҃ото́чною кро́вїю и҆стоще́нною влⷣко хрⷭ҇тѐ, ѿ твои́хъ пречⷭ҇тыхъ ре́бръ и҆ животворѧ́щихъ, же́ртва ᲂу҆́бѡ преста̀ і҆́дѡльскаѧ, всѧ́ же землѧ̀ тебѣ̀ хвале́нїѧ же́ртвꙋ прино́ситъ."},
                    {"TITLE": "Бг҃оро́диченъ", "TEXT": "Не бг҃а безпло́тна, нижѐ па́ки человѣ́ка про́ста произведѐ чⷭ҇таѧ ѻ҆трокови́ца, и҆ нескве́рнаѧ: но человѣ́ка соверше́нна, и҆ нело́жнѡ соверше́нна бг҃а. є҆го́же велича́емъ со ѻ҆ц҃е́мъ же и҆ дх҃омъ."}
                ],
                "2": [
                    {"TITLE": "І҆рмо́съ", "TEXT": "Тѧ̀ па́че ᲂу҆ма̀ и҆ словесѐ мт҃рь бж҃їю, въ лѣ́то безлѣ́тнаго неизрече́ннѡ ро́ждшꙋю, вѣ́рнїи є҆диномꙋ́дреннѡ велича́емъ."},
                    {"TEXT": "Тебѐ и҆́же на крⷭ҇тѣ̀ стрⷭ҇ть под̾е́мшаго, и҆ а҆́довꙋ си́лꙋ сме́ртїю сокрꙋши́вшаго, вѣ́рнїи правосла́внѡ велича́емъ."},
                    {"TEXT": "Тебѐ и҆з̾ гро́ба тридне́внѡ воскр҃сша, и҆ а҆́дъ плѣни́вшаго, и҆ мі́ръ просвѣти́вшаго, вѣ́рнїи є҆диномꙋ́дреннѡ велича́емъ."},
                    {"TITLE": "Бг҃оро́диченъ", "TEXT": "Ра́дꙋйсѧ бцⷣе, мт҃и хрⷭ҇та̀ бг҃а, є҆го́же родила̀ є҆сѝ, молѝ прегрѣше́нїй ѡ҆ставле́нїе дарова́ти, вѣ́рою пою́щымъ тѧ̀."}
                ],
                "3": [
                    {"TITLE": "І҆рмо́съ", "TEXT": "И҆са́їе ликꙋ́й, дв҃а и҆мѣ̀ во чре́вѣ, и҆ родѝ сн҃а є҆мманꙋ́ила, бг҃а же и҆ человѣ́ка, восто́къ и҆́мѧ є҆мꙋ̀: є҆го́же велича́юще, дв҃ꙋ ᲂу҆бл҃жа́емъ."},
                    {"TEXT": "Ѿ чⷭ҇тыхъ крове́й твои́хъ ᲂу҆сыри́сѧ пло́ть преесте́ственнѡ всѣ́хъ содѣ́телю, є҆диноро́дномꙋ сн҃ꙋ роди́телевꙋ, не ѿ мꙋ́жа, без̾ сѣ́мене же ᲂу҆́мна и҆ ѡ҆дꙋшевле́нна, бцⷣе приснодв҃о."},
                    {"TEXT": "Ѡ҆бходи́мое ᲂу҆ста́вила є҆сѝ сме́рти неꙋдержи́мое стремле́нїе, ро́ждши пло́тїю вои́стиннꙋ па́че ᲂу҆ма̀ жи́знь вѣ́чнꙋю: є҆́йже прило́жьсѧ ᲂу҆сты̀ го́рькими а҆́дъ ᲂу҆праздни́сѧ, прест҃а́ѧ мт҃и дв҃о."},
                    {"TEXT": "На прⷭ҇то́лѣ сѣдѧ̀ сн҃ъ тво́й влⷣчнѣ, рѧ́сны тѧ̀ златы́ми бж҃е́ственныхъ добродѣ́телей свѣ́тъ сїѧ́ющꙋ, ѡ҆деснꙋ́ю поста́ви себѐ чⷭ҇таѧ, даѧ̀ че́сть ꙗ҆́кѡ мт҃ри тебѣ̀, всенепоро́чнаѧ."},
                    {"TEXT": "Па́че ᲂу҆ма̀ ржⷭ҇тво̀ твоѐ бг҃ома́ти: без̾ мꙋ́жа бо зача́тїе въ тебѣ̀, и҆ дѣви́чески рожде́нїе бы́сть: и҆́бо бг҃ъ є҆́сть рожде́йсѧ, є҆го́же велича́юще, тѧ̀ дв҃о ᲂу҆бл҃жа́емъ."}
                ]
            }
        },
        "CH": [
            {"TEXT": "Гдⷭ҇и, запеча́танꙋ гро́бꙋ ѿ беззако́нникѡвъ, проше́лъ є҆сѝ и҆з̾ гро́ба, ꙗ҆́коже роди́лсѧ є҆сѝ ѿ бцⷣы: не ᲂу҆разꙋмѣ́ша, ка́кѡ воплоти́лсѧ є҆сѝ, безпло́тнїи твоѝ а҆́гг҃ли: не чꙋ́вствоваша, когда̀ воскр҃слъ є҆сѝ, стрегꙋ́щїи тѧ̀ во́ини. ѻ҆боѧ́ бо запечатлѣ́стасѧ и҆спытꙋ́ющымъ, ꙗ҆ви́шасѧ же чꙋдеса̀ кла́нѧющымсѧ вѣ́рою та́инствꙋ: є҆́же воспѣва́ющымъ, возда́ждь на́мъ ра́дость и҆ ве́лїю млⷭ҇ть."},
            {"TEXT": "Гдⷭ҇и, верєѝ вѣ̑чныѧ сокрꙋши́въ, и҆ ᲂу҆́зы растерза́въ, ѿ гро́ба воскр҃слъ є҆сѝ, ѡ҆ста́вль твоѧ̑ погреба̑льнаѧ, во свидѣ́тельство и҆́стиннагѡ тридне́внагѡ твоегѡ̀ погребе́нїѧ: и҆ предвари́лъ є҆сѝ въ галїле́и, въ пеще́рѣ стрего́мый. ве́лїѧ твоѧ̀ млⷭ҇ть, непостижи́ме сп҃се, поми́лꙋй и҆ сп҃сѝ на́съ."},
            {"TEXT": "Гдⷭ҇и, жєны̀ теко́ша на гро́бъ, ви́дѣти тѧ̀ хрⷭ҇та̀ на́съ ра́ди пострада́вшаго, и҆ прише́дшѧ, ѡ҆брѣто́ша а҆́гг҃ла на ка́мени сѣдѧ́ща, стра́хомъ ѿва́льшемсѧ, и҆ къ ни̑мъ возопѝ глаго́лѧ: воскр҃се гдⷭ҇ь, рцы́те ᲂу҆ч҃нкѡ́мъ, ꙗ҆́кѡ воскр҃се ѿ ме́ртвыхъ, сп҃са́ѧй дꙋ́шы на́шѧ."},
            {"TEXT": "Гдⷭ҇и, ꙗ҆́коже и҆зше́лъ є҆сѝ ѿ запеча́таннагѡ гро́ба, та́кѡ вше́лъ є҆сѝ и҆ две́ремъ заключє́нымъ ко ᲂу҆ч҃нкѡ́мъ твои̑мъ, показꙋ́ѧ и҆̀мъ тѣлє́снаѧ страда̑нїѧ, ꙗ҆̀же под̾ѧ́лъ є҆сѝ сп҃се долготерпѣли́вый: ꙗ҆́кѡ ѿ сѣ́мене дв҃дова ꙗ҆́звы претерпѣ́лъ є҆сѝ: ꙗ҆́кѡ сн҃ъ же бж҃їй, мі́ръ свободи́лъ є҆сѝ. ве́лїѧ твоѧ̀ млⷭ҇ть, непостижи́ме сп҃се, поми́лꙋй и҆ сп҃сѝ на́съ."},
            {"TEXT": "Гдⷭ҇и цр҃ю̀ вѣкѡ́въ, и҆ тво́рче всѣ́хъ, на́съ ра́ди распѧ́тїе и҆ погребе́нїе пло́тїю прїи́мый, да на́съ ѿ а҆́да свободи́ши всѣ́хъ: ты̀ є҆сѝ бг҃ъ на́шъ, ра́звѣ тебѐ и҆но́гѡ не вѣ́мы."},
            {"TEXT": "Гдⷭ҇и, пресїѧ̑ющаѧ твоѧ̑ чꙋдеса̀ кто̀ и҆сповѣ́сть; и҆лѝ кто̀ возвѣсти́тъ стра̑шнаѧ твоѧ̑ та̑инства; вочл҃вѣ́чивыйсѧ бо на́съ ра́ди, ꙗ҆́кѡ са́мъ восхотѣ́лъ є҆сѝ, держа́вꙋ ꙗ҆ви́лъ є҆сѝ си́лы твоеѧ̀: крⷭ҇то́мъ бо твои́мъ разбо́йникꙋ ра́й ѿве́рзлъ є҆сѝ, и҆ погребе́нїемъ твои́мъ верєѝ а҆́дѡвы сокрꙋши́лъ є҆сѝ, воскрⷭ҇нїемъ же твои́мъ всѧ́чєскаѧ ѡ҆богати́лъ є҆сѝ: бл҃гоꙋтро́бне, гдⷭ҇и, сла́ва тебѣ̀."},
            {"TEXT": "Мѷронѡ́сицы жєны̀ гро́ба твоегѡ̀ дости́гшѧ, ѕѣлѡ̀ ра́нѡ и҆ска́хꙋ тебѐ мѵ́ры пома́зати, безсме́ртнаго сло́ва и҆ бг҃а: и҆ а҆́гг҃ла глаго́лы ѡ҆гласи́вшѧсѧ, возвраща́хꙋсѧ ра́достїю, а҆пⷭ҇лѡмъ возвѣсти́ти ꙗ҆́вѣ, ꙗ҆́кѡ воскр҃слъ є҆сѝ, животѐ всѣ́хъ, и҆ по́далъ є҆сѝ мі́рови ѡ҆чище́нїе и҆ ве́лїю млⷭ҇ть."},
            {"TEXT": "Бг҃опрїѧ́тнагѡ гро́ба ко і҆ꙋде́ѡмъ стра́жїе глаго́лахꙋ: ѽ ва́шегѡ сꙋемꙋ́дреннагѡ совѣ́та! стрещѝ неѡпи́саннаго покꙋси́вшесѧ, всꙋ́е трꙋди́стесѧ, сокры́ти воскрⷭ҇нїе распѧ́тагѡ хотѧ́ще, ꙗ҆́снѡ показа́сте. ѽ ва́шегѡ сꙋемꙋ́дреннагѡ собо́рища! что̀ па́ки сокры́ти совѣ́тꙋете, є҆́же некры́етсѧ; па́че же ѿ на́съ ᲂу҆слы́шите, и҆ вѣ́ровати восхощи́те бы́вшихъ и҆́стинѣ: а҆́гг҃лъ молнїено́сецъ съ нб҃сѐ соше́дъ ка́мень ѿвалѝ, є҆гѡ́же стра́хомъ ме́ртвостїю содержи́ми бы́хомъ, и҆ возгласи́въ крѣпкоꙋ́мнымъ мѷроно́сицамъ, глаго́лаше жена́мъ: не зрите́ ли страже́й ᲂу҆мерщвле́нїѧ, и҆ печа́тей разрѣше́нїѧ, а҆́дова же и҆стоща́нїѧ; почто̀ побѣ́дꙋ а҆́довꙋ ᲂу҆праздни́вшаго, и҆ сме́ртное жа́ло сокрꙋши́вшаго, ꙗ҆́кѡ ме́ртва взыскꙋ́ете; бл҃говѣсти́те же ско́рѡ ше́дшѧ а҆пⷭ҇лѡмъ воскрⷭ҇нїе, без̾ стра́ха зовꙋ́щѧ: вои́стиннꙋ воскр҃се гдⷭ҇ь, и҆мѣ́ѧ ве́лїю млⷭ҇ть."}
        ]
    },
    "L": {
        "B": [
            {"TEXT": "Разбо́йникъ на крⷭ҇тѣ̀ бг҃а тѧ̀ бы́ти вѣ́ровавъ, хрⷭ҇тѐ, и҆сповѣ́да тѧ̀ чи́стѣ ѿ се́рдца, помѧни́ мѧ гдⷭ҇и, вопїѧ̀, во црⷭ҇твїи твое́мъ."},
            {"TEXT": "И҆́же на дре́вѣ крⷭ҇тнѣмъ жи́знь процвѣ́тшаго ро́дꙋ на́шемꙋ, и҆ и҆зсꙋши́вша ю҆́же ѿ дре́ва клѧ́твꙋ, ꙗ҆́кѡ сп҃са и҆ содѣ́телѧ согла́снѡ воспои́мъ."},
            {"TEXT": "Сме́ртїю твое́ю хрⷭ҇тѐ, сме́ртнꙋю разрꙋши́лъ є҆сѝ си́лꙋ, и҆ совоздви́глъ є҆сѝ и҆́же ѿ вѣ́ка ᲂу҆ме́ршыѧ, тѧ̀ пою́щыѧ и҆́стиннаго бг҃а и҆ сп҃са на́шего."},
            {"TEXT": "На гро́бъ тво́й хрⷭ҇тѐ, прише́дшѧ жєны̀ чєстны́ѧ, и҆ска́хꙋ тѧ̀ жизнода́вче мѷропома́зати, и҆ ꙗ҆ви́сѧ и҆̀мъ а҆́гг҃лъ вопїѧ̀: воскр҃се гдⷭ҇ь."},
            {"TEXT": "Распе́ншꙋ ти сѧ хрⷭ҇тѐ, посредѣ̀ двою̀ ѡ҆сꙋждє́нною разбѡ́йникꙋ, є҆ди́нъ ᲂу҆́бѡ хꙋ́лѧ тѧ̀, ѡ҆сꙋжде́нъ бы́сть пра́веднѣ: дрꙋгі́й же и҆сповѣ́даѧ тѧ̀, въ ра́й всели́сѧ."},
            {"TITLE": "Трⷪ҇ченъ", "TEXT": "Ко а҆пⷭ҇лѡвъ ли́кꙋ прише́дшѧ жєны̀ чєстны́ѧ, возопи́ша: хрⷭ҇то́съ воскр҃се, ꙗ҆́кѡ влⷣцѣ и҆ содѣ́телю томꙋ̀ поклони́мсѧ."},
            {"TITLE": "Бг҃оро́диченъ", "TEXT": "Трⷪ҇це нераздѣ́льнаѧ, є҆ди́нице вседѣ́тельнаѧ и҆ всеси́льнаѧ, ѻ҆́ч҃е, сн҃е и҆ ст҃ы́й дш҃е, тебѐ пое́мъ и҆́стиннаго бг҃а и҆ сп҃са на́шего."},
            {"TEXT": "Ра́дꙋйсѧ ѡ҆дꙋшевле́нный хра́ме бж҃їй и҆ врата̀ непроходи̑маѧ: ра́дꙋйсѧ неѡпали́мый и҆ ѻ҆гнеѡбра́зный прⷭ҇то́ле: ра́дꙋйсѧ мт҃и є҆мманꙋ́ила, хрⷭ҇та̀ бг҃а на́шегѡ."}
        ],
        "TKB": [
            {"TEXT": "Собезнача́льное сло́во ѻ҆ц҃ꙋ̀ и҆ дх҃ови, ѿ дв҃ы ро́ждшеесѧ на сп҃се́нїе на́ше, воспои́мъ вѣ́рнїи и҆ поклони́мсѧ: ꙗкѡ бл҃говолѝ пло́тїю взы́ти на крⷭ҇тъ, и҆ сме́рть претерпѣ́ти, и҆ воскр҃си́ти ѹ҆ме́ршыѧ сла́внымъ воскрⷭ҇нїемъ свои́мъ."},
            {"PODOBEN": "Собезнача́льное сло́во:", "TEXT": "Ко а҆́дꙋ сп҃се мо́й соше́лъ є҆сѝ, и҆ врата̀ сокрꙋши́вый ꙗ҆́кѡ всеси́ленъ, ᲂу҆ме́ршихъ ꙗ҆́кѡ созда́тель совоскр҃си́лъ є҆сѝ, и҆ сме́рти жа́ло сокрꙋши́лъ є҆сѝ, и҆ а҆да́мъ ѿ клѧ́твы и҆зба́вленъ бы́сть, чл҃вѣколю́бче. тѣ́мже всѝ зове́мъ: сп҃сѝ на́съ гдⷭ҇и."},
            {"TITLE": "Бг҃оро́диченъ", "TEXT": "Ра́дꙋйсѧ две́ре гдⷭ҇нѧ непроходи́маѧ: ра́дꙋйсѧ стѣно̀ и҆ покро́ве притека́ющихъ къ тебѣ̀. ра́дꙋйсѧ, неѡбꙋрева́емое приста́нище, и҆ неискꙋсобра́чнаѧ, ро́ждшаѧ пло́тїю творца̀ твоего̀ и҆ бг҃а: молѧ́щи не ѡ҆скꙋдѣва́й ѡ҆ воспѣва́ющихъ, и҆ кла́нѧющихсѧ ржⷭ҇твꙋ̀ твоемꙋ̀."}
        ],
        "P": [
            {"TEXT": "Ты̀ гдⷭ҇и сохрани́ши ны̀, и҆ соблюде́ши ны̀ ѿ ро́да сегѡ̀ и҆ во вѣ́къ."},
            {"TEXT": "Сп҃си́ мѧ гдⷭ҇и, ꙗ҆́кѡ ѡ҆скꙋдѣ̀ прпⷣбный."},
            {"TEXT": "Млⷭ҇ти твоѧ̑ гдⷭ҇и во вѣ́къ воспою̀, въ ро́дъ и҆ ро́дъ возвѣщꙋ̀ и҆́стинꙋ твою̀ ᲂу҆сты̀ мои́ми."},
            {"TEXT": "Занѐ ре́клъ є҆сѝ: въ вѣ́къ млⷭ҇ть сози́ждетсѧ, на нб҃сѣ́хъ ᲂу҆гото́витсѧ и҆́стина твоѧ̀."}
        ]
    }
}