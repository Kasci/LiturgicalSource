{
    "V": {
        "HV": [
            {"HLAS": 4, "PODOBEN": "Всехва́льнїи мч҃нцы", "TEXT": "Серде́чною пра́востїю, ꙳ бг҃а неѡб̾име́ннаго, ꙳ разꙋмѣ́въ всечтⷭ҇не, ꙳ въ того̀ вѣ́ровалъ є҆сѝ несꙋмнѣ́ннѡ бл҃же́нне, ꙳ соблю́дъ неизречє́ннаѧ є҆гѡ̀ повелѣ̑нїѧ спаси́тєльнаѧ, ꙳ и҆зѧ́щнѣ премꙋ́дре ꙳ пострада́въ терпѣли́внѡ, црⷭ҇тво воспрїѧ́лъ є҆сѝ недви́жимое."},
            {"TEXT": "Кро́вїю твое́ю честно́ю ꙳ зе́млю ѡ҆ст҃и́лъ є҆сѝ, ꙳ и҆ сквє́рныѧ крѡ́ви ᲂу҆праздни́лъ є҆сѝ, ꙳ принѡси́мыѧ бѣсѡ́мъ беззако́ннѡ, ꙳ и҆ вѣне́цъ нетлѣ́нный прїѧ́лъ є҆сѝ, ꙳ на версѣ̀ твое́мъ всечтⷭ҇не. ꙳ тѣ́мже моли́сѧ, ꙳ дарова́ти дꙋша́мъ на́шымъ ꙳ ми́ръ и҆ ве́лїю млⷭ҇ть."},
            {"TEXT": "Ѡ҆сщ҃а́еми є҆смы̀, ꙳ твоѧ̑ сщ҃є́ннаѧ борє́нїѧ и҆ по́двиги сла́вѧщїи ꙳ мч҃нче всечтⷭ҇не, и҆́мⷬ҇къ, ꙳ и҆́миже сограждани́нъ а҆́гг҃лѡмъ бы́лъ є҆сѝ, ꙳ и҆ всѣ̑мъ стрⷭ҇тоте́рпцємъ соприча́стникъ. ꙳ съ ни́миже моли́сѧ, ꙳ дарова́ти дꙋша́мъ на́шымъ ми́ръ и҆ ве́лїю млⷭ҇ть."}
        ],
        "HV_B": {"TITLE": "бг҃оро́диченъ", "TEXT": "Оу҆вы̀ мнѣ̀, что̀ бꙋ́дꙋ, ᲂу҆́мъ и҆ дꙋ́шꙋ и҆ тѣ́ло ѡ҆скверни́въ прегрѣше́ньми, что̀ сотворю̀, ка́кѡ же и҆збѣ́гꙋ пла́мене нестерпи́магѡ, нерѣши́мыхъ ᲂу҆́зъ и҆ вѣ́чныхъ; но ѽ всенепоро́чнаѧ, пре́жде конца̀ молѝ сн҃а твоего̀, пода́ти мѝ ѡ҆ставле́нїе."},
        "HV_OTHER": true,
        "PAR": [],
        "S": [
            {"HLAS": 4, "PODOBEN": "Ꙗ҆́кѡ до́блѧ", "TEXT":"Многоѡбра́зными мꙋчє́нїи, ꙳ лю́тый мꙋчи́тель ка́знемъ ѕлы̑мъ преда́въ казни́ти ꙳ многострада́льное и҆ многотерпѣли́вое тѣ́ло твоѐ, ꙳ бг҃омы́сленне, и҆́мⷬ҇къ, ꙳ не ѿве́рглсѧ є҆сѝ хрⷭ҇та̀, ꙳ ни кꙋмі́рѡмъ поже́рлъ є҆сѝ: ꙳ но терпѣ́лъ є҆сѝ ꙗ҆́кѡ и҆но́мꙋ стра́ждꙋщꙋ, ꙳ ѡ҆жида́ѧ бꙋ́дꙋщагѡ воздаѧ́нїѧ ꙳ и҆ безсме́ртнагѡ бг҃осло́вїѧ."},
            {"TEXT":"Воздви́женъ и҆ стрꙋ́жемь, ꙳ и҆ ка́менїемъ посыпа́емь ꙳ и҆ желѣ́зомъ ᲂу҆ранѧ́емь, ꙳ и҆ мече́мъ скончава́емь, ꙳ непрекло́ненъ пребы́лъ є҆сѝ, ꙳ на ка́мени ᲂу҆́мнѣмъ ꙳ дꙋ́шꙋ твою̀ водрꙋзи́въ. ꙳ и҆ сегѡ̀ ра́ди а҆́гг҃льскимъ ликѡ́мъ сочета́лсѧ є҆сѝ, ꙳ свѣ́та невече́рнѧгѡ сподоблѧ́емь."},
            {"TEXT":"И҆сцѣле́нїе дарова́нїй ꙳ жела́ющымъ, и҆сточа́ютъ сла́вне, твоѧ̑ мо́щи, ꙳ потоплѧ́ютъ стра̑сти, ꙳ и҆ недꙋ́ги, и҆́мⷬ҇къ, ꙳ и҆ разорѧ́ютъ лꙋка́выхъ де́монѡвъ толпы̑: ꙳ напаѧ́ютъ же вѣ́рныхъ сердца̀, ꙳ прозѧба̑ющаѧ добродѣ́телей ꙳ плоды̀ бж҃е́ствєнныѧ, ꙳ и҆ бл҃гоче́стїѧ разꙋмѣ́нїе."}
        ],
        "S_ST": [
            {"TEXT":"Првⷣникъ ꙗ҆́кѡ фі́нїѯъ процвѣте́тъ, ꙗ҆́кѡ ке́дръ, и҆̀же въ лїва́нѣ, ᲂу҆мно́житсѧ."},
            {"TEXT":"Насажде́ни въ домꙋ̀ гдⷭ҇ни, во дво́рѣхъ бг҃а на́шегѡ процвѣтꙋ́тъ."}
        ],
        "S_S": {"HLAS":6, "TEXT": "Прїиди́те мч҃нколю́бцы всѝ, хрⷭ҇то́ва стрⷭ҇тоте́рпца тече́нїе соверши́вша, бл҃гоче́стнѡ просла́вимъ, и҆́мⷬ҇къ, сла́внаго: се́й бо ѕмі́евꙋ главꙋ̀ сокрꙋшѝ, и҆ кро́вїю зе́млю ѡ҆ст҃ѝ, ѿ сꙋ́щихъ здѣ̀ преста́висѧ къ вѣ́чнымъ жили́щємъ: и҆ ѿ вседержи́тельныѧ рꙋкѝ подвигѡ́въ по́честь прїѧ́тъ, про́ситъ ѡ҆чище́нїѧ дꙋша́мъ на́шымъ и҆ ве́лїѧ млⷭ҇ти."},
        "S_N": {"TITLE": "бг҃оро́диченъ", "TEXT": "Бцⷣе, ты̀ є҆сѝ лоза̀ и҆́стиннаѧ:"},
        "S_OTHER": true,
        "T": [
            {"HLAS": 4, "TEXT": "Мч҃нкъ тво́й гдⷭ҇и, и҆́мⷬ҇къ, во страда́нїи свое́мъ вѣне́цъ прїѧ́тъ нетлѣ́нный ѿ тебѐ бг҃а на́шегѡ: и҆мѣ́ѧй во крѣ́пость твою̀, мꙋчи́телей низложѝ, сокрꙋшѝ и҆ де́монѡвъ немѡщны́ѧ де́рзѡсти, тогѡ̀ мл҃твами сп҃сѝ дꙋ́шы на́шѧ."}
        ]
    }
}