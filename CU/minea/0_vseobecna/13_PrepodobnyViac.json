{
    "V": {
        "HV": [
            {"HLAS": 8, "PODOBEN": "Ѽ пресла́внагѡ чꙋдесѐ!", "TEXT": "Прпⷣбнїи ѻ҆тцы̀ бг҃омꙋ́дрїи, ꙳ слѣпы̑мъ дае́те свѣ́тъ, ꙳ болѧ́щымъ и҆сцѣле́нїе, ꙳ и҆ хромы̑мъ здра́вїе, ꙳ млⷭ҇тивнѡ приклонѧ́ющесѧ ꙳ къ приходѧ́щымъ вѣ́рою ко хра́мꙋ ва́шемꙋ, ꙳ и҆ просѧ́щымъ по́мощи ва́шеѧ: ꙳ застꙋ́пники бо и҆ предста́тєли вѣ́рнїи всѝ ѡ҆брѣто́хомъ, ꙳ восхвалѧ́юще ва́съ."},
            {"TEXT": "Прпⷣбнїи ѻ҆тцы̀ всечтⷭ҇ні́и, ꙳ добродѣ́тельми возше́дше на колесни́цꙋ, ꙳ къ бг҃ꙋ востеко́сте, ꙳ побѣ̑дныѧ по́чєсти прїе́млюще: ꙳ и҆ ꙗ҆́кѡ ми́лѡть на́мъ тѣлеса̀ ва̑ша ꙳ положє́на во гробѣ́хъ, ѻ҆тцы̀, ѡ҆ста́вили є҆стѐ, ꙳ и҆сточа́ти и҆сцѣлє́нїѧ, ꙳ и҆ прогони́ти дꙋ́хи лꙋка̑выѧ: ꙳ тѣ́мже бл҃жи́мъ ва́съ прехва́льнїи."},
            {"TEXT": "Ликѡ́мъ по́стничєскимъ сочта́стесѧ, ᲂу҆кра́шшесѧ бл҃же́ннїи ꙳ по́стническимъ житїе́мъ, ꙳ и҆ ны́нѣ въ нбⷭ҇ныхъ ѻ҆би́телехъ живетѐ веселѧ́щесѧ, ꙳ и҆дѣ́же ликꙋ́ютъ а҆́гг҃ли: ꙳ и҆ свѣ́томъ бж҃е́ственнымъ ꙳ вои́стиннꙋ ѡ҆божа́еми, ꙳ помина́йте любо́вїю бл҃жа́щихъ ва́съ на землѝ, ꙳ и҆ ст҃о́е ва́ше творѧ́щихъ пра́зднество."}
        ],
        "HV_B": {"TITLE": "бг҃оро́диченъ", "TEXT": "Помышлє́нїѧ нечи̑ста, и҆ ᲂу҆стна̀ льсти̑ва, дѣла́ же моѧ̑ всѧ̑ ѡ҆сквернє́на: и҆ что̀ сотворю̀, ка́кѡ ᲂу҆срѧ́щꙋ сꙋдїю̀; влⷣчце дв҃о, молѝ сн҃а твоего̀ и҆ зижди́телѧ и҆ гдⷭ҇а, ꙗ҆́кѡ да въ покаѧ́нїи прїи́метъ дꙋ́хъ мо́й, ꙗ҆́кѡ є҆ди́нъ бл҃гоꙋтро́бенъ."},
        "HV_OTHER": true,
        "PAR": [],
        "S": [
            {"HLAS": 4, "PODOBEN": "Ꙗ҆́кѡ до́блѧ", "TEXT":"Во хрⷭ҇та̀ ѡ҆бле́кшесѧ, ꙳ тлѣ́емагѡ человѣ́ка бг҃омꙋ́дреннѡ совле́кшесѧ, ꙳ тѣ́мъ дꙋхо́вною бл҃года́тїю ꙳ при́снѡ просвѣща́еми, ꙳ ꙗ҆́кѡ ѕвѣ́зды свѣ̑тлыѧ ꙳ мі́рови просїѧ́ли є҆стѐ, ꙳ молѧ́щесѧ ѿ тлѝ и҆ бѣ́дъ и҆зба́витисѧ, ꙳ вѣ́рою соверша́ющымъ ꙳ при́снѡ честнꙋ́ю па́мѧть ва́шꙋ."},
            {"TEXT":"Ны́нѣ пи́щꙋ воспрїе́млюще, ꙳ и҆ свѣ́томъ ѡ҆гражда́еми, ꙳ и҆ жи́знь вѣ́чнꙋю наслѣ́дствꙋюще, ꙳ къ ва́мъ прибѣга́ющыѧ ѿ бѣ́дъ и҆зба́вите, ꙳ и҆ и҆скꙋше́нїй разли́чныхъ, ꙳ и҆ всѧ́кагѡ ѡ҆ѕлобле́нїѧ, ꙳ бг҃омꙋ́дреннѡ къ бг҃ꙋ дерзнове́нїе стѧжа́вше, ꙳ и҆ любо́вь показꙋ́юще ꙳ вои́стиннꙋ хрⷭ҇топодо́бнꙋю."},
            {"TEXT":"Бг҃оно́сцы вседи́внїи, ꙳ трⷪ҇цѣ побо́рницы, ꙳ къ мїродержи́телевꙋ боре́нїю ꙳ мꙋ́жескою мꙋ́дростїю ѡ҆полчи́вшесѧ, ꙳ того̀ низложи́сте тве́рдыми сплетє́нїи, ꙳ и҆ побѣ́дными ᲂу҆вѧзо́стесѧ вѣнцы̀: ꙳ сегѡ̀ ра́ди бж҃е́ственнꙋю ꙳ и҆ свѣтоно́снꙋю соверша́емъ ва́шꙋ па́мѧть, ꙳ ѡ҆сщ҃а́еми бл҃года́тїю."}
        ],
        "S_ST": [
            {"TEXT":"Чтⷭ҇на̀ пред̾ гдⷭ҇емъ сме́рть прпⷣбныхъ є҆гѡ̀."},
            {"TEXT":"Бл҃же́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀."}
        ],
        "S_S": {"HLAS":8, "TEXT": "Прпⷣбнїи ѻ҆тцы̀, мі́ра красоты̀ и҆ пи́щи вре́мєнныѧ ѿню́дъ возненави́дѣвше, и҆ и҆́ноческое житїѐ па́че возлю́бльше, а҆́гг҃лѡмъ собесѣ̑дницы бы́сте: и҆ свѣти́льницы многосвѣ́тлїи вселе́ннѣй, чꙋдеса́ми ꙗ҆́коже второ́е со́лнце сїѧ́ете. но ѡ҆ всѣ́хъ на́съ помина́йте, соверша́ющихъ сщ҃е́ннꙋю па́мѧть ва́шꙋ: мы́ бо ча̑да ва́ша, и҆ ѻ҆́вцы слове́сныхъ ва́шихъ ᲂу҆че́нїй, ва́съ на по́мощь призыва́емъ, просѧ́ще ва́ми прїѧ́ти ми́ръ, и҆ ве́лїю млⷭ҇ть."},
        "S_N": {"TITLE": "бг҃оро́диченъ", "TEXT": "А҆́зъ, дв҃о ст҃а́ѧ бцⷣе, къ покро́вꙋ твоемꙋ̀ прибѣга́ю: вѣ́мъ, ꙗ҆́кѡ ѡ҆брѧ́щꙋ тобо́ю сп҃се́нїе, мо́жеши бо, чтⷭ҇аѧ, помощѝ мнѣ̀."},
        "S_OTHER": true,
        "T": [
            {"HLAS": 4, "TEXT": "Бж҃е ѻ҆тє́цъ на́шихъ, творѧ́й при́снѡ съ на́ми по твое́й кро́тости, не ѿста́ви млⷭ҇ть твою̀ ѿ на́съ: но мл҃твами и҆́хъ въ ми́рѣ ᲂу҆пра́ви живо́тъ на́шъ."}
        ]
    }
}