{
    "V": {
        "HV": [
            {"HLAS": 4, "PODOBEN": "Да́лъ є҆сѝ зна́менїе:", "TEXT": "Вода́ми дх҃о́вными ꙳ ꙗ҆́кѡ рѣ́ки наводнѧ́емы, ꙳ и҆ ꙗ҆́вѣ напо́лншесѧ, тва́рь напоѧ́ете бг҃озна́меньми, ꙳ и҆ пресла́вными и҆сцѣле́нїй дарова̑нїи, ꙳ и҆ дꙋшетлѣ̑нныѧ стра̑сти и҆зсꙋша́ете, ꙳ и҆ недꙋ́ги и҆сцѣлѧ́ете, ꙳ и҆ ѿгонѧ́ете дꙋ́хи, ꙳ бг҃оно́снїи безсре́бреницы, и҆́мⷬ҇къ, ꙳ мл҃твенницы ѡ҆ дꙋша́хъ на́шихъ."},
            {"TEXT": "Стра̑сти безсловє́сныѧ ꙳ поко́рше ст҃і́и, ꙳ дш҃е́вными си́лами, ꙳ человѣ́кѡмъ и҆ скотѡ́мъ бл҃годѣѧ́нїе подава́ете, ꙳ ѿ хрⷭ҇та̀ дарова́нїемъ и҆сцѣле́нїй ѡ҆бога́щшесѧ. ꙳ тѣ́мже сщ҃е́нное ва́ше, ꙳ и҆ свѣтоно́сное торжество̀ соверша́юще, ꙳ про́симъ ѡ҆чище́нїѧ дꙋша́мъ на́шымъ."},
            {"TEXT": "Ст҃ы́й хра́мъ ва́шъ, ꙳ ꙗ҆́кѡ не́бо показа́сѧ свѣтоза́рное и҆ сп҃си́тельное, ꙳ и҆ ꙗ҆́кѡ ѕвѣ́зды чꙋдеса̀ сп҃си́тєльнаѧ ны́нѣ притѧжа́вше, ꙳ ꙗ҆́коже со́лнце свѣ́тло, ꙳ бж҃е́ственныхъ и҆сцѣле́нїй дѣ́йство, и҆́мⷬ҇къ, пребл҃же́нне, ꙳ и҆́мⷬ҇къ, пресла́вне, ꙳ гдⷭ҇ни слꙋжи́тєли, и҆ мл҃твенницы ѡ҆ дꙋша́хъ на́шихъ."}
        ],
        "HV_S": {"HLAS":8, "TITLE": "", "TEXT": "Кто̀ не ᲂу҆диви́тсѧ; кто̀ не просла́витъ; кто̀ не воспое́тъ вѣ́рнѡ мꙋ́дрыхъ и҆ пресла́вныхъ безсре́бренникѡвъ чꙋдеса̀; ꙗ҆́кѡ и҆ по ст҃о́мъ и҆́хъ преставле́нїи всѣ̑мъ подаю́тъ притека́ющымъ вѣ́рою бога́тно врачева́нїе: и҆ чⷭ҇тны̑ѧ и҆ ст҃ы̑ѧ мо́щи тѣ́хъ то́чатъ бл҃года́ть врачева́нїй. ѽ дво́ице ст҃а́ѧ! ѽ чтⷭ҇ны̑ѧ главы̑! ѽ мꙋ́дросте и҆ сла́во, ѿ бг҃а да́нныѧ ва́мъ бл҃года́ти! тѣ́мже пѣ́сньми зове́мъ бл҃годѣ́телю бг҃ꙋ, показа́вшемꙋ ты̑ѧ на врачева́нїе дꙋ́шъ и҆ тѣле́съ на́шихъ."},
        "HV_N": {"TEXT": "Ра́дꙋйсѧ, вселе́нныѧ похвало̀. ра́дꙋйсѧ, хра́ме гдⷭ҇нь. ра́дꙋйсѧ, горо̀ прїѡсѣне́ннаѧ. ра́дꙋйсѧ, всѣ́хъ прибѣ́жище. ра́дꙋйсѧ, свѣ́щниче златы́й. ра́дꙋйсѧ, сла́во правосла́вныхъ чтⷭ҇на́ѧ. ра́дꙋйсѧ, мр҃і́е мт҃и хрⷭ҇та̀ бг҃а. ра́дꙋйсѧ, раю̀. ра́дꙋйсѧ, бж҃е́ственнаѧ трапе́зо. ра́дꙋйсѧ, сѣ́не. ра́дꙋйсѧ, рꙋ́чко всезлата́ѧ. ра́дꙋйсѧ, всѣ́хъ ᲂу҆пова́нїе."},
        "HV_OTHER": true,
        "PAR": [],
        "S": [
            {"HLAS": 1, "PODOBEN": "Нбⷭ҇ныхъ чинѡ́въ:", "TEXT":"Чꙋде́съ лꙋча́ми ѡ҆блиста́вше ꙳ вселе́ннꙋю всю̀ просвѣти́сте, ꙳ ст҃і́и безме́здницы, ꙳ пресвѣ́тлїи свѣти́льницы, ꙳ нб҃сѝ ᲂу҆подо́бистесѧ бл҃года́тїю, ꙳ высо́кагѡ жи́тельства добродѣ́тельми, ꙳ ѕвѣ́зды предлага́еми."},
            {"TEXT":"Дождерѡ́дныѧ ѡ҆́блаки преизѧ́ществꙋющѧ, ꙳ многотекꙋ́щими бл҃года́тей чꙋдесы̀, ꙳ мч҃нцы гдⷭ҇ни, ꙳ всю̀ зе́млю мы́сленнѡ напоѧ́ете, ꙳ здра̑ваѧ пѣснопѣ̑нїѧ бг҃ꙋ ꙳ приноси́ти понꙋжда́ющѧ."},
            {"TEXT":"И҆сцѣлѧ́ти стра̑сти дꙋшѝ и҆ тѣлесѐ, ꙳ хи́трость ѿ бг҃а и҆́стиннѡ прїе́мше, ꙳ мч҃нцы гдⷭ҇ни, ꙳ преесте́ственнѡ и҆сцѣлѧ́ете <<рм҃ѕ ѡ҆б.: 292>> всѧ̑, ꙳ не человѣ́ческими лѣчба́ми враче́бными, ꙳ но бж҃е́ственными дохнове́ньми."}
        ],
        "S_ST": [
            {"TEXT":"Ст҃ы̑мъ, и҆̀же сꙋ́ть на землѝ є҆гѡ̀, ᲂу҆дивѝ гдⷭ҇ь всѧ̑ хотѣ̑нїѧ своѧ̑ въ ни́хъ."},
            {"TEXT":"Сѐ что̀ добро̀ и҆лѝ что̀ красно̀, но є҆́же жи́ти бра́тїи вкꙋ́пѣ."}
        ],
        "S_S": {"HLAS":4, "TEXT": "И҆сто́чникъ и҆сцѣле́нїй и҆мꙋ́ще ст҃і́и безсре́бреницы, и҆́мⷬ҇къ, и҆сцѣлє́нїѧ подае́те всѣ̑мъ тре́бꙋющымъ, ꙗ҆́кѡ велича́йшихъ дарѡ́въ сподо́бльшесѧ ѿ приснотекꙋ́щагѡ и҆сто́чника сп҃са хрⷭ҇та̀. рече́ бо къ ва́мъ гдⷭ҇ь, ꙗ҆́кѡ є҆диноревни́телємъ а҆пⷭ҇лѡвъ: сѐ да́хъ ва́мъ вла́сть над̾ дꙋ́хи нечи́стыми, ꙗ҆́коже ты̑ѧ и҆згони́ти, и҆ цѣли́ти всѧ́къ недꙋ́гъ и҆ всѧ́кꙋ ꙗ҆́зю. тѣ́мже въ повелѣ́нїихъ є҆гѡ̀ до́брѣ пожи́вше, тꙋ́не прїѧ́сте, тꙋ́не подае́те, врачꙋ́юще стра̑сти дꙋ́шъ и҆ тѣле́съ на́шихъ."},
        "S_N": {"TITLE": "бг҃оро́диченъ", "TEXT": "Бцⷣе всѣ́хъ цр҃и́це, правосла́вныхъ похвало̀, є҆реті́чествꙋющихъ шата̑нїѧ разорѝ, и҆ ли́ца и҆́хъ посрамѝ не кла́нѧющихсѧ, нижѐ чтꙋ́щихъ, пречⷭ҇таѧ, чтⷭ҇ны́й тво́й ѡ҆́бразъ."},
        "S_OTHER": true,
        "T": [
            {"HLAS": 8, "TEXT": "Ст҃і́и безсре́бреницы и҆ чꙋдотво́рцы, посѣти́те не́мѡщи на́шѧ: тꙋ́не прїѧ́сте, тꙋ́не дади́те на́мъ."}
        ]
    }
}