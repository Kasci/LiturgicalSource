{
    "V": {
        "HV": [
            {"HLAS": 1, "PODOBEN": "Нбⷭ҇ныхъ чинѡ́въ", "TEXT": "Ꙗ҆́кѡ бг҃озра̑чныѧ лꙋчѝ свы́ше сїѧ́юще, ꙳ мы́сленными лꙋча́ми просвѣща́ете мі́ръ, ꙳ тьмꙋ̀ прогонѧ́ете, ꙳ бѣсѡ́вскїѧ лꙋка́выѧ полкѝ: ꙳ тѣ́мъ свѣтоно́сное и҆ бж҃е́ственное ꙳ ва́ше пра́зднество пра́зднꙋемъ."},
            {"TEXT": "Ра́йскїѧ добрѡ́ты ᲂу҆зрѣ́вше, ꙳ и҆ бога́тнѡ напита́вшесѧ всечестны́ѧ, ꙳ нетлѣ̑нныѧ цвѣ́ты прозѧбо́сте мі́рови, ꙳ ра́зꙋма бжⷭ҇твеннагѡ. ꙳ є҆гѡ́же причаща́ющесѧ дне́сь дꙋхо́вною любо́вїю, ꙳ дꙋше́вное всѧ́ко бл҃гопло́дїе содѣва́емъ."},
            {"TEXT": "Мона́шескимъ житїе́мъ ᲂу҆краси́сте ꙳ по́стничєскаѧ мно́жєства, ꙳ возсїѧ́вше ꙗ҆́кѡ сл҃нце всѣ̑мъ. ꙳ тѣ́мже съ ни́ми прославлѧ́етесѧ пречⷭ҇тны̑ѧ, ꙳ наслажда́ющесѧ сла́вы бж҃е́ственныѧ, ꙳ и҆ молѧ́щесѧ сп҃сти́сѧ на́мъ."}
        ],
        "HV_B": {"TITLE": "бг҃оро́диченъ", "TEXT": "Прегрѣше́нїй пꙋчи́ною ѡ҆бꙋрева́емь, къ ти́хомꙋ приста́нищꙋ пречⷭ҇тыѧ твоеѧ̀ мл҃твы прибѣ́гъ, бг҃ороди́тельнице, взыва́ю тѝ: сп҃си́ мѧ, держа́внꙋю твою̀ просте́рши десни́цꙋ рабꙋ̀ твоемꙋ̀ всенепоро́чнаѧ."},
        "HV_OTHER": true,
        "PAR": [],
        "S": [
            {"HLAS": 4, "PODOBEN": "Ꙗ҆́кѡ до́блѧ", "TEXT":"Тѣ́снымъ ше́ствовавше пꙋте́мъ, ꙳ нево́лненнымъ дх҃омъ, ꙳ къ животꙋ̀ ведꙋ́щимъ препла́вающе, ꙳ по́стницъ бо вы̀ бы́сте ꙳ похвала̀ прпⷣбнїи, ꙳ крѣ́пкѡ низложи́сте бѣсѡ́вскаѧ ловлє́нїѧ. ꙳ тѣ́мъ полꙋчи́вше ꙳ нбⷭ҇нагѡ црⷭ҇твїѧ наслѣ́дницы бы́ти, ꙳ и҆ непрестаю́щїѧ наслажда́етесѧ красоты̀."},
            {"TEXT":"Пресвѣ́тлое житїѐ ва́ше ꙳ а҆́гг҃лы ᲂу҆дивѝ, ꙳ и҆ бѣсѡ́вскаѧ шата̑нїѧ ꙗ҆́вѣ ᲂу҆страшѝ: ꙳ вѣ́рныхъ же собра̑нїѧ свѣ́тлѡ ᲂу҆красѝ, ꙳ къ нбⷭ҇номꙋ хрⷭ҇то́вꙋ жили́щꙋ повелѣва́ѧ ше́ствовати всегда̀. ꙳ є҆го́же моли́те, ѿ тлѝ и҆ бѣ́дъ и҆зба́витисѧ вѣ́рою творѧ́щымъ всечⷭ҇тнꙋ́ю па́мѧть ва́шꙋ."},
            {"TEXT":"Пѣ́нїе и҆ похвалꙋ̀ хрⷭ҇тꙋ̀ приносѧ́ще ꙳ на всѧ́къ де́нь прпⷣбнїи, ꙳ въ пꙋсты́ни жи́тельствꙋюще, ꙳ є҆ди́номꙋ бг҃ꙋ возложи́вше дꙋ́шы и҆ помышлє́нїѧ, ꙳ ꙗ҆́кѡ вели́кїй мѡѷсе́й, ꙳ въ незаходи̑маѧ внидо́сте: ꙳ тѣ́мъ побѣди́сте неви́димаго врага̀, ꙳ и҆ бы́сте чи́стое прїѧ́телище ꙳ бж҃е́ственнагѡ дх҃а."}
        ],
        "S_ST": [
            {"TEXT":"Ди́венъ бг҃ъ во ст҃ы́хъ свои́хъ, бг҃ъ і҆и҃левъ."},
            {"TEXT":"Чⷭ҇тна̀ пред̾ гдⷭ҇емъ сме́рть прпⷣбныхъ є҆гѡ̀."}
        ],
        "S_S": {"HLAS":4, "TEXT": "Ѻ҆трокови̑цы возлюби́ша невѣ́стника гдⷭ҇а, и҆ тогѡ̀ ᲂу҆че́нїю покарѧ́ющесѧ, и҆ плотскꙋ́ю сла́бость презрѣ́вше ѡ҆ дꙋ́сѣ, ᲂу҆се́рдїемъ бл҃гоче́стнымъ стра̑сти ᲂу҆держа́ша, и҆ введо́шасѧ съ ва́ми прпⷣбнїи въ черто́гъ нбⷭ҇ный, веселѧ́щесѧ."},
        "S_N": {"TITLE": "бг҃оро́диченъ", "TEXT": "Свѣщѐ неꙋгаси́маѧ, прⷭ҇то́ле првⷣный, пречⷭ҇таѧ влⷣчце, молѝ сп҃сти́сѧ дꙋша́мъ на́шымъ."},
        "S_OTHER": true,
        "T": [
            {"HLAS": 2, "TEXT": "И҆́стинномꙋ жела́нїю ᲂу҆невѣ́стившесѧ хрⷭ҇тосла́внїи, и҆ вре́меннагѡ ѡ҆брꙋ́чника ѿве́ргшесѧ совокꙋпле́нїѧ, и҆ добродѣ́тельными по́двиги возра́стше, на высотꙋ̀ востеко́сте нетлѣ́нїѧ, краснодꙋ́шнїи и҆ многобога́тнїи, столпѝ мона́шествꙋющихъ же́нъ и҆ пра́вило: тѣ́мже ѡ҆ на́съ моли́те непреста́ннѡ, любо́вїю ва́шꙋ па́мѧть пра́зднꙋющихъ."}
        ]
    }
}