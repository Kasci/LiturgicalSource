{
    "V": {
        "HV": [
            {"HLAS": 1, "PODOBEN": "Всехва́льнїи мч҃нцы", "TEXT": "Ст҃и́тельскꙋю ѻ҆де́ждꙋ ꙳ свѣ́тлѡ вои́стиннꙋ ᲂу҆краси́сте ꙳ мꙋче́нїѧ кро́вїю, ꙳ и҆ ѻ҆бою́дꙋ свѣ́тлѡ ᲂу҆краси́вшесѧ, ꙳ со а҆́гг҃лы зижди́телю предста́сте, ꙳ ᲂу҆го́дницы сла́внїи, ꙳ є҆гѡ́же моли́те, ꙳ дарова́ти дꙋша́мъ на́шымъ ꙳ ми́ръ и҆ ве́лїю млⷭ҇ть."},
            {"TEXT": "Бг҃одꙋхновє́нныѧ ѻ҆рга́ны, ꙳ вои́стиннꙋ на́мъ ꙗ҆ви́стесѧ, ꙳ возвѣща́юще неизречє́ннаѧ бж҃їѧ та̑инства ꙳ писа́нїѧ бж҃е́ственнагѡ, ꙳ і҆́дѡльское безꙋ́мїе ѡ҆блича́юще, ꙳ всѣ́хъ ко хрⷭ҇тꙋ̀ приведо́сте. ꙳ є҆го́же моли́те, ꙳ дарова́ти дꙋша́мъ на́шымъ ꙳ ми́ръ и҆ ве́лїю млⷭ҇ть."},
            {"TEXT": "Сло́вомъ бг҃оразꙋ́мїѧ ꙳ лю́ди ѿ невѣ́дѣнїѧ премꙋ́дрїи, ꙳ до конца̀ и҆зба́висте, ꙳ и҆ приведо́сте сп҃се́ны сїѧ̑ ꙳ сло́вꙋ возсїѧ́вшемꙋ, ꙳ и҆з̾ ѻ҆ц҃а̀ рожде́нномꙋ хрⷭ҇тꙋ̀ бг҃ꙋ на́шемꙋ: ꙳ томꙋ̀ помоли́тесѧ, ꙳ дарова́ти дꙋша́мъ на́шымъ ꙳ ми́ръ и҆ ве́лїю млⷭ҇ть."}
        ],
        "HV_B": {"TITLE": "бг҃оро́диченъ", "TEXT": "Дв҃о всепѣ́таѧ, ю҆́же въ тебѣ̀ та́йнꙋ мѡѷсе́й проро́ческима ви́дѣ ѻ҆чи́ма, кꙋпинꙋ̀ горѧ́щꙋ и҆ неѡпалѧ́емꙋ: бж҃ества́ бо ѻ҆́гнь ᲂу҆тро́бꙋ твою̀ чⷭ҇таѧ, не ѡ҆палѝ. тѣ́мже мо́лимъ тѧ̀, ꙗ҆́кѡ мт҃рь бг҃а на́шегѡ, ми́ръ и҆спроси́ти мі́рови и҆ ве́лїю млⷭ҇ть."},
        "HV_OTHER": true,
        "PAR": [],
        "S": [
            {"HLAS": 4, "PODOBEN": "Ꙗ҆́кѡ до́блѧ", "TEXT":"Ꙗ҆́кѡ ѕвѣ́зды многосвѣ̑тлыѧ ꙳ мы́сленнѡ возсїѧ́вше на цр҃ко́внѣй тве́рди, ꙳ всю̀ тва́рь просвѣща́ете, ꙳ тьмꙋ̀ прогонѧ́юще по́двигомъ свѣ́та, ꙳ и҆ чꙋде́съ сїѧ́ньми: ꙳ тѣ́мъ дне́сь веселѧ́щесѧ, ꙳ соверша́емъ свѣтоно́снꙋю ꙳ и҆ ст҃ꙋ́ю ва́шꙋ па́мѧть, ꙳ сщ҃енномч҃нцы сла́внїи."},
            {"TEXT":"А҆пⷭ҇лѡмъ равноче́стнїи, ꙳ сщ҃еннонача́льницы бы́вше, ꙳ по́мыслъ кꙋпноревни́тельный воспрїе́мше, ꙳ не ᲂу҆боѧ́вшесѧ безбо́жїѧ мꙋчи́тельскагѡ сꙋровства̀: ꙳ но мꙋ́жески и҆ крѣ́пкѡ сп҃са проповѣ́давше ꙳ претерпѣ́сте многоразли̑чныѧ ѕлѡ́бы, ꙳ тогѡ̀ ра́ди бꙋ̑дꙋщаѧ возда̑нїѧ ꙳ ны́нѣ воспрїе́млете, всемꙋ́дрїи."},
            {"TEXT":"Слꙋ́жбы приносѧ́ще честны̑ѧ всеси́льнїи, ꙳ и҆ же́ртвꙋ непоро́чнꙋю влⷣцѣ хрⷭ҇тꙋ̀ ꙳ всесожжє́нїѧ совершє́нна ꙳ томꙋ̀ принесо́сте себѐ страда́льчески, ꙳ сщ҃еннонача́льницы бл҃же́ннїи: ꙳ є҆го́же моли́те, ꙳ ѿ тлѝ и҆ бѣ́дъ и҆зба́вити ꙳ вѣ́рою соверша́ющихъ ꙳ чтⷭ҇нꙋ́ю па́мѧть ва́шꙋ."}
        ],
        "S_ST": [
            {"TEXT":"Сщ҃е́нницы твоѝ ѡ҆блекꙋ́тсѧ въ пра́вдꙋ, и҆ прпⷣбнїи твоѝ возра́дꙋютсѧ:"},
            {"TEXT":"Бл҃же́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀."}
        ],
        "S_S": {"HLAS":4, "TEXT": "Мч҃нцы непобѣди́мїи, і҆ера́рси прехва́льнїи, и҆ свѣти́льницы всемі́рнїи, столпѝ непобори́мїи бж҃е́ственныѧ цр҃кве, и҆ степе́нь ᲂу҆че́нїй, и҆ наста́вницы бл҃гочести́выхъ, и҆ потреби́телїе бы́сте є҆ресе́й, ѻ҆тцы̀ бг҃омꙋ́дреннїи, свѣ́тлїи наста́вницы дꙋ́шъ на́шихъ, а҆́гг҃лѡмъ собесѣ́дницы, и҆ трⷪ҇цѣ побо́рницы."},
        "S_N": {"TITLE": "бг҃оро́диченъ", "TEXT": "Скве́рнꙋ ѿмы́й страстна́гѡ се́рдца моегѡ̀, бцⷣе всепѣ́таѧ, и҆ всѧ̑ ꙗ҆́звы и҆ гноє́нїѧ сегѡ̀, ꙗ҆́же ѿ грѣха̀ ѡ҆чи́сти чⷭ҇таѧ, и҆ ᲂу҆ма̀ моегѡ̀ ᲂу҆ста́ви непостоѧ́нїе: ꙗ҆́кѡ да си́лꙋ твою̀ и҆ вели́кое застꙋпле́нїе велича́ю ѻ҆каѧ́нный непотре́бный ра́бъ тво́й."},
        "S_OTHER": true,
        "T": [
            {"HLAS": 4, "TEXT": "Бж҃е ѻ҆тє́цъ на́шихъ, творѧ́й при́снѡ съ на́ми по твое́й кро́тости, не ѿста́ви млⷭ҇ть твою̀ ѿ на́съ: но мл҃твами и҆́хъ въ ми́рѣ ᲂу҆пра́ви живо́тъ на́шъ."}
        ]
    }
}