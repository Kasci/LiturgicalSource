{
    "V": {
        "HV": [
            {"HLAS": 4, "PODOBEN": "Да́лъ є҆сѝ зна́менїе", "TEXT": "Дѣ̑вы ѻ҆трокѡви́цы, ꙳ є҆сте́ственнымъ зако́номъ свѧзꙋ́емы, ꙳ и҆ и҆звѣ́стнѡ ᲂу҆крѣплѧ́емы любо́вїю зижди́телевою ꙳ сою̑зъ тѣле́сныхъ разрѣши́шасѧ вѣ́рою, ꙳ и҆ немощна́го врага̀, ꙳ мꙋ́жески нога́ма свои́ма сокрꙋши́ша, ꙳ и҆ побѣ́дною по́честїю свѣтоза́рнѡ ᲂу҆краси́шасѧ, и҆ въ невѣ́стницѣ все́льшесѧ мы́сленнѣмъ ра́дꙋютсѧ."},
            {"TEXT": "Ѻ҆́гнь претерпѣ́ша, ꙳ и҆ многоѡбра́зныѧ мꙋ̑ки и҆ смє́рти, всечⷭ҇тні́и, ꙳ женихо́вꙋ добро́тꙋ прекра́снꙋю ꙳ вѣ́рою и҆мꙋ́ще, ꙳ и҆ разли́чными ра́нами ᲂу҆краси́вшесѧ, ꙳ семꙋ̀ причто́шасѧ ꙳ тѣ́мже вѣнча̀ и҆̀хъ мно́гими дарова́ньми, ꙳ і҆и҃съ чл҃вѣколю́бецъ, ꙳ и҆ сп҃съ дꙋ́шъ на́шихъ."},
            {"TEXT": "Дѣ́вство нетлѣ́нное, ꙳ дѣ́вство преди́вное, ꙳ хрⷭ҇тꙋ̀ принесо́сте дѡ́брыѧ дѣ̑вы, ꙳ низложи́вше шата̑нїѧ ꙳ пре́лести безбо́жїѧ ꙳ си́лою крⷭ҇тною, мꙋ́жескимъ ᲂу҆мо́мъ, ꙳ сегѡ̀ ра́ди всѧ̑ хрⷭ҇тѡ́вы цр҃кви пра́зднꙋютъ ꙳ ст҃ꙋ́ю ва́шꙋ па́мѧть, ꙳ свѣтоно́снꙋю и҆ пресла́внꙋю."}
        ],
        "HV_B": {"TITLE": "бг҃оро́диченъ", "TEXT": "Ꙗ҆́кѡ мл҃твꙋ неꙋсыпа́ющꙋю, и҆ мольбꙋ̀ пребыва́ющꙋю и҆мꙋ́щи пречⷭ҇таѧ ко гдⷭ҇ꙋ, напа̑сти ᲂу҆спѝ, и҆ по́лны ᲂу҆кротѝ ѻ҆каѧ́нныѧ моеѧ̀ дꙋшѝ, и҆ въ ско́рби сꙋ́щее се́рдце моѐ ᲂу҆тѣ́ши ѻ҆трокови́це, молю́ тѧ: и҆ ᲂу҆́мъ мо́й ѡ҆бл҃годатѝ, ꙗ҆́кѡ да досто́йнѡ просла́влю тѧ̀."},
        "HV_OTHER": true,
        "PAR": [],
        "S": [
            {"HLAS": 4, "PODOBEN": "Ꙗ҆́кѡ до́блѧ", "TEXT":"Серде́чнагѡ раче́нїѧ, ꙳ любвѝ бжⷭ҇твеннѣй, ꙳ и҆ страда́нїѧ соедине́нїю ва́шемꙋ бл҃же́ннїи, ꙳ ли́цы а҆́гг҃льстїи и҆звѣ́стнѡ ᲂу҆диви́шасѧ: ꙳ ка́кѡ мꙋ́жескими сплетє́нїи ꙳ врага̀ неви́димаго низложи́вше, ꙳ побѣ́дныѧ вѣнцы̀, ꙳ досто́йнѡ ѿ дла́ни живоно́сныѧ, ꙗ҆́вственнѡ прїѧ́сте."},
            {"TEXT":"По хрⷭ҇тѣ̀ скончава́еми, разжже́ннымъ мꙋдрова́нїемъ, ꙳ пла́мень погаси́сте сꙋ́етный, ꙳ и҆ свѣщꙋ̀ дꙋше́внꙋю ꙳ негаси́мꙋ соблю́дше, ꙳ совнидо́сте ко хрⷭ҇тꙋ̀ въ черто́гъ нбⷭ҇ный: ꙳ тѣ́мъ всѝ бл҃гоче́стнѡ воспѣва́емъ стрⷭ҇тотє́рпицы, ꙳ ст҃ꙋ́ю ва́шꙋ па́мѧть, ѡ҆сщ҃а́еми бл҃года́тїю."},
            {"TEXT":"Стрⷭ҇ти претерпѣ́ша, ꙳ мно́гихъ мꙋ́къ всехва́льнїи, ꙳ крѣ́пкѡ пристꙋ́пльше: ꙳ ѿсю́дꙋ къ неболѣ́зненномꙋ преста́вистесѧ воспрїѧ́тїю ꙳ незаходи́магѡ сїѧ́нїѧ, и҆ свѣ́тлѣй ра́дости, ꙳ и҆ вѣ́чномꙋ бжⷭ҇твенномꙋ наслажде́нїю, ꙳ тѣ́мъ ва́съ ᲂу҆бл҃жа́емъ, ꙳ и҆ ст҃о́е ва́ше дне́сь соверша́емъ торжество̀, ꙳ стрⷭ҇тотє́рпицы бг҃опости́жнїи."}
        ],
        "S_ST": [
            {"TEXT":"Ди́венъ бг҃ъ во ст҃ы́хъ свои́хъ, бг҃ъ і҆и҃левъ."},
            {"TEXT":"Въ цр҃квахъ бл҃гослови́те бг҃а, гдⷭ҇а ѿ и҆стѡ́чникъ і҆и҃левыхъ."}
        ],
        "S_S": {"HLAS":4, "TEXT": "Житїѧ̀ до́лꙋ влекꙋ́щагѡ, и҆ пи́щи наслажде́нїе, и҆ цвѣтꙋ́щꙋю сла́вꙋ, прехва́льнїи ѡ҆ста́вльше ꙗ҆́кѡ вре́меннꙋ, хрⷭ҇тꙋ́ же прилѣпи́стесѧ мꙋче́нїемъ, добро́тою є҆гѡ̀ кра́сною распала́еми, и҆ пристꙋпи́сте ꙗ҆́кѡ бл҃гоꙋха́ннїи ши́пцы, и҆ вѣнце́мъ нетлѣ́ннагѡ црⷭ҇тва вѣнча́стесѧ, бг҃оимени́тїи."},
        "S_N": {"TITLE": "бг҃оро́диченъ", "TEXT": "Свѣщѐ неꙋгаси́маѧ, прⷭ҇то́ле првⷣный, пречⷭ҇таѧ влⷣчце, молѝ сп҃сти́сѧ дꙋша́мъ на́шымъ."},
        "S_OTHER": true,
        "T": [
            {"HLAS": 1, "TEXT": "А҆́гницы словє́сныѧ а҆́гнцꙋ и҆ па́стырю приведо́стесѧ мꙋче́нїемъ ко хрⷭ҇тꙋ̀ тече́нїе сконча́вше, и҆ вѣ́рꙋ соблю́дше: тѣ́мже дне́сь ра́достною дꙋше́ю соверша́емъ досточꙋ́днїи ст҃ꙋ́ю ва́шꙋ па́мѧть, хрⷭ҇та̀ велича́юще."}
        ]
    }
}