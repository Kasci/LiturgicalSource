{
    "V": {
        "HV": [
            {"HLAS": 4, "PODOBEN": "Ꙗ҆́кѡ до́блѧ", "TEXT": "Двⷭ҇тва добро́тами ꙳ и҆ мꙋче́нїй кровьмѝ, ꙳ дꙋ́шꙋ твою̀ ᲂу҆краси́вши мч҃нце сла́внаѧ, и҆́мⷬ҇къ, ꙳ врꙋчи́ласѧ є҆сѝ созда́вшемꙋ, ꙳ сохранѧ́ющемꙋ тѧ̀ нетлѣ́ннꙋ во вѣ́къ и҆́стиннѡ, ꙳ ѡ҆ се́мъ ликовствꙋ́ющи съ во́инствы а҆рха̑гг҃лъ и҆ а҆́гг҃лъ, ꙳ а҆пⷭ҇лъ же и҆ прⷪ҇рѡ́къ, ꙳ и҆ мꙋ́чєникъ ликостоѧ̑нїи всехва́льнаѧ."},
            {"TEXT": "И҆ къ коле́самъ привѧза́ема, ꙳ и҆ ѕвѣрьмѝ растерза́ема, ꙳ и҆ ѻ҆гне́мъ и҆ водо́ю ѡ҆бостри́вши ꙳ тво́й по́мыслъ бжⷭ҇твеннымъ дх҃омъ, ꙳ тьмы̀ нача́льника, ꙳ течє́нїи кро́вными мꙋ́жески ᲂу҆дави́ла є҆сѝ, ꙳ и҆ востекла̀ є҆сѝ къ разꙋ́мнымъ черто́гѡмъ, ꙳ вѣ́но женихꙋ̀ твоемꙋ̀ дв҃о прине́сши страда́нїе."},
            {"TEXT": "Жениха̀ хрⷭ҇та̀ кро́вїю ꙳ ѡ҆ст҃и́вшисѧ прехва́льнаѧ, ꙳ твое́ю кро́вїю ᲂу҆краси́ла є҆сѝ плотскꙋ́ю ѻ҆де́ждꙋ. ꙳ тѣ́мже ѻ҆бою́дꙋ просвѣ́щшисѧ прехва́льнаѧ, и҆́мⷬ҇къ, ꙳ свѣ́тлагѡ сподо́биласѧ є҆сѝ черто́га є҆гѡ̀: ꙳ є҆го́же молѝ, ꙳ ѿ тлѝ и҆ бѣ́дъ и҆зба́витисѧ, ꙳ вѣ́рою творѧ́щымъ всечⷭ҇тнꙋ́ю па́мѧть твою̀."}
        ],
        "HV_B": {"TITLE": "бг҃оро́диченъ", "TEXT": "Ꙗ҆́кѡ мл҃твꙋ неꙋсыпа́ющꙋю, и҆ мольбꙋ̀ пребыва́ющꙋю, и҆мꙋ́щи пречⷭ҇таѧ ко гдⷭ҇ꙋ, напа̑сти ᲂу҆спѝ, и҆ во́лны ᲂу҆кротѝ ѻ҆каѧ́нныѧ моеѧ̀ дꙋшѝ, и҆ въ ско́рби сꙋ́щее се́рдце моѐ ᲂу҆тѣ́ши ѻ҆трокови́це, молю́ тѧ, и҆ ѡ҆бл҃годатѝ ᲂу҆́мъ мо́й, ꙗ҆́кѡ да досто́йнѡ тѧ̀ просла́влю."},
        "HV_OTHER": true,
        "PAR": [],
        "S": [
            {"HLAS": 4, "PODOBEN": "Ꙗ҆́кѡ до́блѧ", "TEXT":"Мꙋчи́тельскомꙋ шата́нїю ꙳ и҆ на́гломꙋ сꙋровствꙋ̀, ꙳ по́мысломъ сꙋпроти́вльшисѧ мꙋжемꙋ́дреннѡ, ꙳ бꙋ́дꙋщихъ предви́дѧщи наслажде́нїе бг҃омꙋ́дреннаѧ, ꙳ пребыва́ющее при́снѡ во вѣ́ки неподви́жимѡ: ꙳ є҆́же и҆ полꙋчи́ла є҆сѝ, ꙳ ѿ землѝ преста́вльшисѧ къ черто́гѡмъ нбⷭ҇нымъ, ꙳ и҆ ли́кꙋ неразори́момꙋ, сла́внаѧ."},
            {"TEXT":"Црⷭ҇твїѧ бл҃голѣ́пїе, ꙳ и҆ добро́тꙋ кра́снꙋю ви́дѣти сподо́биласѧ є҆сѝ ꙳ жениха̀ твоегѡ̀ хрⷭ҇та̀ ꙳ ᲂу҆кра́шена ра́нами тве́рдагѡ твоегѡ̀ страда́нїѧ, ꙳ и҆ и҆сто́чникꙋ бл҃ги́хъ, ꙳ досто́йнѡ прибли́жиласѧ є҆сѝ. ꙳ ѿѻнꙋ́дꙋ же бжⷭ҇твеннагѡ весе́лїѧ пло́дъ ꙳ бога́тнѡ прїѧ́ла є҆сѝ бл҃же́ннаѧ, ꙳ и҆ безсме́ртнꙋю сла́вꙋ."},
            {"TEXT":"Ни и҆́го рабо́тное, ꙳ ни сла́бость же́нскаѧ, ꙳ ни гла́дъ, ни ра̑ны запѧ́ша тѝ ꙳ мч҃нчестѣй тве́рдости ᲂу҆подо́битисѧ всесла́внаѧ, ꙳ ᲂу҆се́рдїемъ дꙋшѝ мꙋ̑ки претерпѣ́ла є҆сѝ. ꙳ ѿѻнꙋ́дꙋ же полꙋчи́ла є҆сѝ нбⷭ҇ный черто́гъ, ꙳ и҆ вѣнце́мъ бл҃года́ти ᲂу҆краси́ласѧ є҆сѝ, ꙳ предстоѧ́щи зижди́телю твоемꙋ̀."}
        ],
        "S_ST": [
            {"TEXT":"Ди́венъ бг҃ъ бо ст҃ы́хъ свои́хъ, бг҃ъ і҆и҃левъ."},
            {"TEXT":"Въ цр҃квахъ бл҃гослови́те бг҃а, гдⷭ҇а ѿ и҆стѡ́чникъ і҆и҃левыхъ."}
        ],
        "S_S": {"HLAS":5, "TEXT": "Двⷭ҇тва твоегѡ̀ красоты̀ восхотѣ̀ цр҃ь сла́вы хрⷭ҇то́съ, ꙗ҆́кѡ непоро́чнꙋ тѧ̀ невѣ́стꙋ себѣ̀ ѡ҆брꙋчѝ, совокꙋпле́нїемъ нетлѣ́ннымъ: и҆́бо во́лею свое́ю пода́въ добро́тѣ твое́й си́лꙋ, на враги́ же и҆ стра̑сти непобѣди́мꙋ показа̀, претерпѣ́вшꙋю ра̑ны гѡ́рькїѧ, и҆ мꙋ̑ки свирѣ̑пыѧ, сꙋгꙋ́бымъ вѣнце́мъ ᲂу҆вѧзе́ тѧ, и҆ поста́ви ѡ҆деснꙋ́ю себѐ ꙗ҆́кѡ цр҃и́цꙋ и҆спещре́нꙋ. того̀ молѝ мч҃нце чтⷭ҇на́ѧ и҆ многострада́льнаѧ, и҆́мⷬ҇къ, пѣвцє́мъ твои̑мъ сп҃се́нїе и҆ жи́знь пода́ти, и҆ ве́лїю млⷭ҇ть."},
        "S_N": {"TITLE": "бг҃оро́диченъ", "TEXT": "Бл҃жи́мъ тѧ̀, бцⷣе дв҃о, и҆ сла́вимъ тѧ̀ вѣ́рнїи по до́лгꙋ, гра́дъ непоколеби́мый, стѣ́нꙋ неѡбори́мꙋю, тве́рдꙋю предста́тельницꙋ, и҆ прибѣ́жище дꙋ́шъ на́шихъ."},
        "S_OTHER": true,
        "T": [
            {"HLAS": 4, "TEXT": "А҆́гница твоѧ̀ і҆и҃се, и҆́мⷬ҇къ, зове́тъ ве́лїимъ гла́сомъ: тебѐ женишѐ мо́й люблю̀, и҆ тебѐ и҆́щꙋщи страда́льчествꙋю и҆ сраспина́юсѧ, и҆ спогреба́юсѧ кр҃ще́нїю твоемꙋ̀, и҆ страждꙋ̀ тебѐ ра́ди, ꙗ҆́кѡ да црⷭ҇твꙋю въ тебѣ̀, и҆ ᲂу҆мира́ю за тѧ̀, да и҆ живꙋ̀ съ тобо́ю: по ꙗ҆́кѡ же́ртвꙋ непоро́чнꙋю прїими́ мѧ съ любо́вїю поже́ршꙋюсѧ тебѣ̀, тоѧ̀ мл҃твами, ꙗ҆́кѡ млⷭ҇тивъ, сп҃сѝ дꙋ́шы на́шѧ."}
        ]
    }
}