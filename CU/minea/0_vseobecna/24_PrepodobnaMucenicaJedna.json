{
    "V": {
        "HV": [
            {"HLAS": 8, "PODOBEN": "Что̀ вы̀ нарече́мъ ст҃і́и", "TEXT": "Мч҃нце стрⷭ҇тоте́рпице всехва́льнаѧ, и҆́мⷬ҇къ, ꙳ воздержа́нїемъ стра̑сти низложи́вши плѡтскі́ѧ, ꙳ страда́нїемъ ѕмі́ѧ ᲂу҆мертви́ла є҆сѝ врага̀, ꙳ а҆́гг҃лы ᲂу҆диви́вши болѣ́зньми твои́ми, ꙳ человѣ́ки ѡ҆бвесели́вши страда̑нїи твои́ми: ꙳ и҆́нокинѧмъ ᲂу҆добре́нїе ꙳ и҆ дѣ́вства сосꙋ́дъ, ꙳ молѝ сп҃стѝ и҆ просвѣти́ти дꙋ́шы на́шѧ."},
            {"TEXT": "Что̀ тѧ̀ воз̾именꙋ́емъ сла́внаѧ; ꙳ дѣ́вства добро́тами невѣ́стꙋ просїѧ́вшꙋ хрⷭ҇то́вꙋ, ꙳ дще́рь и҆збра́ннꙋ, вы́шнѧгѡ і҆ерⷭ҇ли́ма жи́тельницꙋ, ꙳ а҆́гг҃лѡмъ собесѣ́дницꙋ, ꙳ черто́га мы́сленнагѡ наслажда́ющꙋсѧ. ꙳ и҆́мⷬ҇къ, многострада́льнаѧ, ꙳ молѝ сп҃стѝ и҆ просвѣти́ти дꙋ́шы на́шѧ."},
            {"TEXT": "Терпѣ́ла є҆сѝ зꙋбѡ́въ и҆скорене́нїе, ꙳ рꙋ́къ ѿсѣче́нїе, и҆ но́гъ и҆ сосцє́въ, ꙳ ссѣка́ема на ᲂу҆́ды ѿ беззако́нныхъ мꙋчи́телей, ꙳ къ добро́тѣ жениха̀ взира́ющи, ꙳ и҆ болѣ̑зни па́че є҆стества̀ терпѧ́щи, ꙳ и҆́мⷬ҇къ, многострада́льнаѧ, ꙳ невѣ́сто хрⷭ҇то́ва нетлѣ́ннаѧ. ꙳ молѝ сп҃стѝ и҆ просвѣти́ти дꙋ́шы на́шѧ."}
        ],
        "HV_B": {"TITLE": "бг҃оро́диченъ", "TEXT": "Что̀ твои́хъ добро́тъ чꙋ́днѣе пречⷭ҇таѧ; ꙳ и҆сцѣлѧ́еши недꙋгꙋ́ющыѧ, ꙳ и҆ и҆збавлѧ́еши ѿ страсте́й, ꙳ и҆ ѿго́ниши борю́щихъ безбѡ́жныѧ прило́ги: ꙳ ѿ бѣ́дъ и҆збавлѧ́еши пою́щыѧ тѧ̀, ꙳ скѡ́рби ᲂу҆толѧ́еши мл҃твою твое́ю. ꙳ ра́дости лꙋ́чшїѧ дв҃о, хода́тай бꙋ́ди рабѡ́въ твои́хъ, ꙳ молѧ́щихсѧ сп҃стѝ дꙋ́шы на́шѧ."},
        "HV_OTHER": true,
        "PAR": [],
        "S": [
            {"HLAS": 4, "PODOBEN": "Да́лъ є҆сѝ зна́менїе", "TEXT":"Страда́нїе претерпѣ́ла є҆сѝ, ꙳ твои́мъ боре́нїемъ, ꙳ сꙋгꙋ́бо, и҆́мⷬ҇къ, всехва́льнаѧ, ꙳ по́томъ воздержа́нїѧ, мꙋче́нїѧ кро́вь смѣси́вши прпⷣбнаѧ: ꙳ тѣ́мже и҆ вѣне́цъ сꙋгꙋ́бъ бл҃года́тель тебѣ̀ дарова̀, ꙳ къ немꙋ́же возшла̀ є҆сѝ и҆спещре́на свѣ́тлѡ, ꙳ ꙗ҆́кѡ дѣ́ва всенепоро́чнаѧ, ꙳ и҆ ꙗ҆́кѡ мч҃нца непобѣди́маѧ."},
            {"TEXT":"Добро́та тѣлесѐ, ꙳ и҆ красота̀ бж҃е́ственнаѧ дꙋшѝ твоеѧ̀ стеко́шасѧ, ꙳ ꙗ҆́кѡ крі́нъ просїѧ́ла є҆сѝ ꙳ во ѻ҆би́телехъ прпⷣбныхъ ᲂу҆бѣле́на, ꙳ и҆ кро́вными то́ки ѡ҆багре́на, ꙳ невѣ́сто всенепоро́чнаѧ, и҆́мⷬ҇къ, ꙳ тѣ́мже тѧ̀ и҆ нбⷭ҇ный кра́сный прїѧ́тъ невѣ́стникъ ꙳ въ черто́гъ неразори́мый, ꙳ ꙗ҆́кѡ дѣ́вꙋ и҆ мч҃нцꙋ."},
            {"TEXT":"Ѻ҆́крестъ тебѐ прїи́де, ꙳ и҆́мⷬ҇къ, всехва́льнаѧ, ꙳ и҆збавлѧ́ѧй тѧ̀ а҆́гг҃лъ: ꙳ ѿ младе́нства бо ꙗ҆ви́ласѧ є҆сѝ гдⷭ҇а боѧ́щисѧ, ꙳ и҆ возложена̀ ꙗ҆́кѡ возложе́нїе честно́е, ꙳ соблюде́ное вседержи́телю. ꙳ тѣ́мже попра́ла є҆сѝ мꙋчи́телево безꙋ́мїе крѣ́пкѡ, ꙳ и҆ востекла̀ є҆сѝ ко хрⷭ҇тꙋ̀ женихꙋ̀ твоемꙋ̀."}
        ],
        "S_ST": [
            {"TEXT":"Ди́венъ бг҃ъ во ст҃ы́хъ свои́хъ, бг҃ъ і҆и҃левъ."},
            {"TEXT":"Въ цр҃квахъ бл҃гослови́те бг҃а, гдⷭ҇а ѿ и҆стѡ́чникъ і҆и҃левыхъ."}
        ],
        "S_S": {"HLAS":6, "TEXT": "Ѡ҆деснꙋ́ю сп҃са предста́ла є҆сѝ дв҃о, стрⷭ҇тоте́рпице и҆ мч҃нце, и҆́мⷬ҇къ, ѡ҆дѣ́ѧна добродѣ́тельми непобѣжде́на, и҆ преꙋкра́шена є҆ле́емъ чистоты̀, и҆ кро́вїю страда́нїѧ, и҆ вопїю́щи къ немꙋ̀ ра́достнѡ: свѣщꙋ̀ держа́щи, въ воню̀ мѵ́ра твоегѡ̀ теко́хъ хрⷭ҇тѐ бж҃е: ꙗ҆́кѡ ᲂу҆ѧзви́хсѧ твое́ю любо́вїю а҆́зъ, не ѿлꙋчѝ менѐ женишѐ нбⷭ҇ный. тоѧ̀ мл҃твами низпослѝ на́мъ всеси́льне сп҃се, млⷭ҇ти твоѧ̑."},
        "S_N": {"TITLE": "бг҃оро́диченъ", "TEXT": "Ѻ҆́ко се́рдца моегѡ̀ воспꙋща́ю къ тебѣ̀ влⷣчце, не пре́зри ма́лагѡ моегѡ̀ воздыха́нїѧ въ ча́съ, є҆гда̀ сꙋ́дитъ сн҃ъ тво́й мі́рꙋ: бꙋ́ди мѝ покро́въ и҆ помо́щница."},
        "S_OTHER": true,
        "T": [
            {"HLAS": 4, "TEXT": "А҆́гница твоѧ̀ і҆и҃се, и҆́мⷬ҇къ, зове́тъ ве́лїимъ гла́сомъ: тебѐ женишѐ мо́й люблю̀, и҆ тебѐ и҆́щꙋщи страда́льчествꙋю, и҆ сраспина́юсѧ, и҆ спогреба́юсѧ креще́нїю твоемꙋ̀, и҆ страждꙋ̀ тебѐ ра́ди, ꙗ҆́кѡ да ца́рствꙋю въ тебѣ̀, и҆ ᲂу҆мира́ю за тѧ̀, да и҆ живꙋ̀ съ тобо́ю: но ꙗ҆́кѡ же́ртвꙋ непоро́чнꙋю, прїими́ мѧ съ любо́вїю поже́ршꙋюсѧ тебѣ̀. тоѧ̀ мл҃твами ꙗ҆́кѡ млⷭ҇тивъ, сп҃сѝ дꙋ́шы на́шѧ."}
        ]
    }
}