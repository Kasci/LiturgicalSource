{
    "V": {
        "HV": [
            {"HLAS": 8,"PODOBEN": "Что̀ вы̀ нарече́мъ","TEXT": "Что́ тѧ и҆менꙋ́емъ, а҆пⷭ҇ле; ꙳ нб҃о ли; ꙗ҆́кѡ сла́вꙋ и҆сповѣ́далъ є҆сѝ бж҃їю. ꙳ рѣкꙋ́ ли; ꙗ҆́кѡ тва́рь напаѧ́еши та́йнѡ. ꙳ ѕвѣздꙋ̀; ѡ҆зарѧ́ющꙋю цр҃ковь. ꙳ ча́шꙋ; пи́во ст҃о́е и҆злива́ющꙋю. ꙳ дрꙋ́га хрⷭ҇то́ва бли́жнѣйшаго; ꙳ безпло́тныхъ равносе́льника; ꙳ молѝ ѡ҆ сп҃се́нїи дꙋ́шъ на́шихъ."},
            {"TEXT": "Сла́вне бг҃ови́дче а҆пⷭ҇ле, ꙳ ᲂу҆краси́стѣсѧ но́зѣ твоѝ, ꙳ пꙋте́мъ про́повѣди ше́ствꙋющїи до́брѣ, ꙳ и҆ пꙋти̑ всѧ̑ вра̑жїѧ стѣснѧ́ющїи ꙳ широто́ю бжⷭ҇твеннагѡ ра́зꙋма, ꙳ сло́ва ꙗ҆́вльшагѡсѧ дебельство́мъ пло́ти, ꙳ и҆ ᲂу҆ч҃нка̀ тѧ̀ пресла́вна ꙳ и҆збра́вшаго, бл҃же́нне. ꙳ є҆го́же молѝ сп҃сти́сѧ дꙋша́мъ на́шымъ."},
            {"TEXT": "Вои́стиннꙋ, бг҃оглаго́ливе а҆пⷭ҇ле, ꙳ по́сланъ бы́лъ є҆сѝ ѿ хрⷭ҇та̀, ꙳ ꙗ҆́кѡ стрѣла̀ свѣтови́днаѧ, ᲂу҆ѧзвлѧ́юща врагѝ, ꙳ ᲂу҆ѧ́звлєннымъ же дꙋша́мъ ꙳ ꙗ҆́вственнѡ подаю́ща и҆сцѣле́нїе. ꙳ тѣ́мже тѧ̀ по до́лгꙋ ᲂу҆бл҃жа́емъ, ꙳ и҆ ст҃о́е твоѐ дне́сь соверша́емъ торжество̀: ꙳ молѝ сп҃сти́сѧ дꙋша́мъ на́шымъ."}
        ],
        "HV_B": {"HLAS": 6, "TITLE": "бг҃оро́диченъ", "TEXT": "Тьма́ми, пречтⷭ҇аѧ, ѡ҆бѣща́хсѧ покаѧ́нїе сотвори́ти ѡ҆ мои́хъ согрѣше́нїихъ, но не ѡ҆ставлѧ́етъ мѧ̀ люби́мый ѕѡ́лъ мои́хъ ѡ҆бы́чай. сегѡ̀ ра́ди тебѣ̀ вопїю̀, и҆ припа́даю молѧ́сѧ: ты̀ мѧ̀, влⷣчце, и҆змѝ такова́гѡ мꙋчи́тельства, наставлѧ́ющи мѧ̀ къ лꙋ́чшымъ, и҆ сп҃се́нїѧ бли́з̾ сꙋ́щымъ."},
        "HV_OTHER": true,
        "S": [
            {"HLAS":4, "TEXT": "Прїѧ́лъ є҆сѝ, а҆пⷭ҇ле, над̾ де́мѡны ꙳ непобѣди́мꙋю вла́сть и҆ си́лꙋ, ꙳ ѡ҆ и҆́мени хрⷭ҇то́вѣ, ꙳ нача̑ла тьмы̑ си́хъ ѿгони́ти, ꙳ и҆ проше́лъ є҆сѝ зе́млю, ꙳ просвѣща́ѧ ꙗ҆́коже со́лнце, ꙳ и҆ всѧ̑ страны̑ наꙋчѝ, ꙳ пе́рвое, сла́вне, хрⷭ҇то́во проповѣ́далъ є҆сѝ сп҃си́тельное прише́ствїе."},
            {"TEXT": "Пе́рвѣй бл҃гости, ꙳ и҆ є҆сте́ственномꙋ и҆ пребж҃е́ственномꙋ ꙳ житїю̀ подо́бѧсѧ, ꙳ мꙋ́жъ бы́лъ є҆сѝ бл҃гъ, и҆́мⷬ҇къ, по сꙋществꙋ̀, ꙳ и҆ бл҃года́ти бжⷭ҇твенныѧ сн҃ъ и҆менꙋ́емь, ꙳ нра́вѡвъ твои́хъ бл҃гостїю, ꙳ и҆ ᲂу҆ма̀ чистото́ю, ꙳ хрⷭ҇то́въ показа́лсѧ є҆сѝ ꙳ ᲂу҆ч҃нкъ и҆́скреннїй."},
            {"TEXT": "Ѻ҆рга́нъ до́брѣ соста́вленъ, ꙳ бж҃е́ственнымъ ѡ҆кормле́нїемъ, а҆пⷭ҇ле и҆́мⷬ҇къ, ꙳ ꙗ҆зы́кѡвъ зва́нїю ты̀ ᲂу҆вѣ́рилсѧ є҆сѝ, ꙳ къ позна́нїю хрⷭ҇то́вꙋ наставлѧ́ѧ, ꙳ словесы̀ и҆ дѣѧ̑нїи, ꙳ и҆ всѧ̑ просвѣти́лъ є҆сѝ ꙳ и҆сповѣ́дати и҆́стинное і҆и҃са бжⷭ҇тво̀, ꙳ сп҃са дꙋ́шъ на́шихъ."}
        ],
        "S_ST": [
            {"TEXT": "Во всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ."},
            {"TEXT": "Нб҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь."}
        ],
        "S_S": {"HLAS":2, "TEXT": "Ѡ҆ста́вивъ земна̑ѧ, послѣ́довалъ є҆сѝ хрⷭ҇тꙋ̀, и҆ зна́менавсѧ дохнове́нїемъ ст҃а́гѡ дх҃а, по́сланъ бы́въ ѿ негѡ̀ въ ꙗ҆зы́ки поги́бшыѧ, ѡ҆браща́ти человѣ́ки въ свѣ́тъ бг҃озна́нїѧ, а҆пⷭ҇ле и҆́мⷬ҇къ, и҆ сконча́въ по́двиги бж҃е́ственныѧ твоеѧ̀ стра́сти, и҆ мꙋ́къ разли́чныхъ, дꙋ́шꙋ твою̀ хрⷭ҇тꙋ̀ пре́далъ є҆сѝ. того̀ молѝ, всебл҃же́нне, дарова́ти на́мъ ве́лїю млⷭ҇ть."},
        "S_N": {"TITLE": "бг҃оро́диченъ", "TEXT": "Ꙗ҆́кѡ плодови́та ма́слина дв҃а, и҆зрастѝ тебѐ плода̀ живо́тнаго плодоноси́ти мі́рови ве́лїю и҆ бога́тꙋю млⷭ҇ть."},
        "S_OTHER": true,
        "T": [
            {"HLAS": 3,"TEXT": "А҆пⷭ҇ле ст҃ы́й и҆́мⷬ҇къ, молѝ млⷭ҇тиваго бг҃а, да прегрѣше́нїй ѡ҆ставле́нїе пода́стъ дꙋша́мъ на́шымъ."}
        ]
    }
}