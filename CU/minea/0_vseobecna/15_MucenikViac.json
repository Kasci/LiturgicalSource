{
    "V": {
        "HV": [
            {"HLAS": 4, "PODOBEN": "Ꙗ҆́кѡ до́блѧ", "TEXT": "Просвѣти́вшесѧ дх҃омъ ст҃ы́мъ прехва́льнїи, ꙳ на мїроде́ржца ѡ҆полчи́стесѧ, ꙳ и҆ кѡ́зни є҆гѡ̀ мꙋ́жески побѣди́сте, ꙳ посо́бїемъ бж҃їимъ ꙳ на него̀ подви́гшесѧ. ꙳ тѣ́мъ дне́сь пресвѣ́тлꙋю ва́шꙋ па́мѧть соверша́юще, ꙳ по до́лгꙋ хвала́ми ва́ше ꙳ почита́емъ страда́нїе."},
            {"TEXT": "Ра́намъ преда́вшесѧ ꙳ и҆ мꙋ́камъ ст҃і́и, ꙳ непрекло́нни премꙋ́дростїю пребы́сте, ꙳ ꙗ҆́кѡ свѣ́щы разже́гшесѧ ꙳ теплото́ю дꙋхо́вною, ꙳ просвѣти́сте сердца̀ вѣ́рныхъ бл҃года́тїю. ꙳ тѣ́мже всѧ́ческїй ро́дъ и҆ во́зрастъ ꙳ пра́зднꙋетъ ст҃ꙋ́ю ва́шꙋ па́мѧть, ꙳ пѣ́сньми сла́вѧще гдⷭ҇а."},
            {"TEXT": "Свѣ́тлостїю мч҃нцы чꙋде́съ ва́шихъ ꙳ всю̀ просвѣти́сте тва́рь, ꙳ ѿгна́вше мглꙋ̀ страсте́й и҆ скорбе́й ꙳ ѿ притека́ющихъ къ ва́мъ, ꙳ и҆ вѣ́рою просѧ́щихъ ꙳ ва́шегѡ застꙋпле́нїѧ, ꙳ до́блїи страда́льцы сп҃совы: ꙳ тѣ́мже вѣ́рою ст҃о́е и҆ свѣтоно́сное ва́ше соверша́емъ торжество̀."}
        ],
        "HV_B": {"TITLE": "бг҃оро́диченъ", "TEXT": "Де́мѡнскими преклоне́на прилѡ́ги, и҆ въ ро́въ поги́бели вве́ржена, ᲂу҆ще́дри влⷣчце, и҆ ᲂу҆тверди́ мѧ на ка́мени добродѣ́тели, и҆ навѣ́ты вра̑жїѧ разори́вши, сподо́би мѧ̀ твори́ти повелѣ̑нїѧ твоегѡ̀ сн҃а, и҆ бг҃а на́шегѡ: ꙗ҆́кѡ да ᲂу҆лꙋчꙋ̀ ѡ҆ставле́нїе въ де́нь сꙋда̀."},
        "HV_OTHER": true,
        "PAR": [],
        "S": [
            {"HLAS": 4, "PODOBEN": "Ꙗ҆́кѡ до́блѧ", "TEXT":"Ꙗ҆́кѡ ѕвѣ́зды многосвѣ̑тлыѧ, ꙳ стрⷭ҇тоте́рпцы прехва́льнїи, ꙳ бж҃е́ственными свѣтлостьмѝ ꙳ ѡ҆зарѧ́ете вселе́нныѧ концы̀, ꙳ де́мѡнскагѡ ѡ҆мраче́нїѧ, ꙳ и҆ страсте́й тлетво́рныхъ и҆ бѣ́дъ и҆з̾има́юще. ꙳ тѣ́мже дне́сь свѣ́тлое и҆ свѣтоно́сное ꙳ и҆ ст҃о́е ва́ше торжество̀, ꙳ соше́дшесѧ восхва́лимъ сла́внїи."},
            {"TEXT":"Чꙋ́днїи бжⷭ҇твеннїи, ꙳ премꙋ́дрїи стрⷭ҇тоте́рпцы, ꙳ пѣ́сньми сщ҃е́нными ꙳ да почтꙋ́тсѧ: ꙳ трⷪ҇цꙋ бо несозда́ннꙋю ꙳ пред̾ врагѝ сщ҃е́ннѡ проповѣ́дающе, ꙳ многобо́жнꙋю ᲂу҆гаси́ша ле́сть кро́вными и҆злїѧ̑нїи, ꙳ и҆ сла́вꙋ прїѧ́ша неꙋвѧда́емꙋю."},
            {"TEXT":"Мꙋчи́телѧ беззако́нна, ꙳ беззако́ннѡ повелѣва́ющаго, поклони́тисѧ ꙳ и҆ чє́сти принестѝ безслове́снымъ богѡ́мъ бездꙋ̑шнымъ ꙳ бл҃же́ннїи, мꙋ́дрѣ посрами́сте, ꙳ мч҃нцы великоимени́тїи. ꙳ и҆ пострада́вше терпѣли́внѡ и҆ зако́ннѡ, ꙳ вѣнцы̀ и҆сплето́сте побѣ́ды, ѡ҆ мі́рѣ молѧ́щесѧ."}
        ],
        "S_ST": [
            {"TEXT":"Воззва́ша првⷣнїи, и҆ гдⷭ҇ь ᲂу҆слы́ша и҆̀хъ."},
            {"TEXT":"Мно́ги скѡ́рби првⷣнымъ, и҆ ѿ всѣ́хъ и҆̀хъ и҆зба́витъ ѧ҆̀ гдⷭ҇ь."}
        ],
        "S_S": {"HLAS":6, "TEXT": "По́лкъ бг҃овѣнча́ненъ ны́нѣ ꙗ҆́вльшихсѧ мч҃нкъ, заколе́нїе непоро́чное за хрⷭ҇та̀ пожре́ное ᲂу҆се́рднѡ, ст҃оизбра́нное во́инство, мч҃нколю́бцы прїиди́те, всесщ҃е́ннꙋю па́мѧть дꙋхо́внѡ соверши́вше возопїе́мъ къ ни̑мъ: сокрꙋши́те сверѣ́пство а҆га́рѧнъ безбо́жныхъ, и҆ и҆зба́вите лю́ди бл҃гочестномꙋ́дрєнныѧ мл҃твами ва́шими всѧ́кагѡ ѡ҆бстоѧ́нїѧ."},
        "S_N": {"TITLE": "бг҃оро́диченъ", "TEXT": "Бг҃а и҆з̾ тебѐ воплоти́вшагосѧ разꙋмѣ́хомъ, бцⷣе дв҃о: того̀ молѝ ѡ҆ сп҃се́нїи дꙋ́шъ на́шихъ."},
        "S_OTHER": true,
        "T": [
            {"HLAS": 1, "TEXT": "Болѣ́зньми ст҃ы́хъ, и҆́миже ѡ҆ тебѣ̀ пострада́ша, ᲂу҆моле́нъ бꙋ́ди гдⷭ҇и, и҆ всѧ̑ на́шѧ болѣ̑зни и҆сцѣлѝ, чл҃вѣколю́бче, мо́лимсѧ."}
        ]
    }
}