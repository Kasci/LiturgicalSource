{
    "V": {
        "HV": [
            {"HLAS": 4, "PODOBEN": "Ꙗ҆́кѡ до́блѧ", "TEXT": "И҆́стины водрꙋже́нїе, ꙳ и҆ вѣ́ры ᲂу҆твержде́нїе, ꙳ и҆ догма́тѡвъ предложи́телѧ тѧ̀ зна́емъ, ꙳ бл҃гоче́стїѧ согла́сника, ꙳ чистоты̀ селе́нїе, ꙳ и҆ прїѧ́телище и҆збра́нное, ꙳ бл҃гово́нїе дх҃а, ꙳ и҆ превели́кое сокро́вище ᲂу҆че́нїй, ꙳ и҆ ѡ҆снова́нїе хрⷭ҇то́вы цр҃кве, ꙳ сщ҃енноѧвле́нне бг҃одꙋхнове́нне, и҆́мⷬ҇къ."},
            {"TEXT": "А҆пⷭ҇лѡвъ прее́мника, ꙳ страда́льцєвъ є҆динонра́вна, ꙳ по́стникѡвъ є҆диноревни́телѧ восхвалѧ́емъ тѧ̀, ꙳ и҆ ᲂу҆чи́телей печа́ть, ꙳ и҆ бж҃е́ственное и҆з̾ѡбраже́нїе, ꙳ хрⷭ҇то́ва тайноводи́телѧ бг҃оно́се всехва́льне, ꙳ и҆ бг҃ото́чнꙋю рѣкꙋ̀ ꙳ разꙋмѣ́нїй беззако́нникѡвъ и҆ хꙋ́льникѡвъ мы̑сли потоплѧ́юща, ꙳ премꙋ́дре, и҆́мⷬ҇къ."},
            {"TEXT": "Премꙋ́дрости тала́нтъ ꙳ ᲂу҆мно́живъ пребога́те, ꙳ ра́дости сподо́билсѧ є҆сѝ гдⷭ҇а твоегѡ̀. ꙳ и҆спещре́нъ бл҃года́тїю ꙳ бж҃е́ственнагѡ сїѧ́нїѧ, ꙳ и҆ заре́ю мы́сленнѡ сїѧ́ѧ дꙋхо́вною, ꙳ ны́нѣ предстои́ши десни́цѣ жизноно́снѣй, ꙳ ѿтꙋ́дꙋ лꙋча́ми ꙳ всегда̀ ѡ҆блиста́емь сла́вне, и҆́мⷬ҇къ."}
        ],
        "HV_B": {"TITLE": "бг҃оро́диченъ", "TEXT": "Скве́рнꙋ ѿмы́й стра́стнагѡ се́рдца моегѡ̀, бцⷣе всепѣ́таѧ, и҆ всѧ̑ ꙗ҆́звы и҆ гноє́нїѧ сегѡ̀, ꙗ҆́же ѿ грѣха̀ ѡ҆чи́сти, чⷭ҇таѧ, и҆ ᲂу҆ма̀ моегѡ̀ ᲂу҆ста́ви непостоѧ́нїе: ꙗ҆́кѡ да си́лꙋ твою̀ и҆ вели́кое застꙋпле́нїе велича́ю, ѻ҆каѧ́нный и҆ непотре́бный ра́бъ тво́й."},
        "HV_OTHER": true,
        "PAR": [],
        "S": [
            {"HLAS": 8, "PODOBEN": "Ѽ пресла́внагѡ чꙋдесѐ!", "TEXT":"Ѻ҆́тче всемꙋ́дре, и҆́мⷬ҇къ, ꙳ цр҃ковь хрⷭ҇то́вꙋ ꙳ ᲂу҆ѧсни́лъ є҆сѝ пѣ́сньми, ꙳ бж҃е́ствєннаѧ поѧ̀ пресла́вне, ꙳ дѣ́йствомъ ѻ҆́тче дх҃а твою̀ цѣвни́цꙋ ᲂу҆дарѧ́ѧ, ꙳ всеподо́бнѣй дв҃довѣ подо́бѧсѧ: ꙳ є҆́юже возглаша́ѧ, ꙳ бж҃е́ственными пѣ́сньми всѧ̑ привле́клъ є҆сѝ."},
            {"TEXT":"Ѻ҆́тче пресла́вне, и҆́мⷬ҇къ, мїрскі́ѧ ѿстꙋ́пль мѧте́жныѧ молвы̀, ꙳ ко хрⷭ҇то́вѣ прите́клъ є҆сѝ тишинѣ̀ прпⷣбне, ꙳ и҆ видѣ̑нїи бж҃е́ственныхъ дѣѧ́нїй, ꙳ всебога́тыми ꙗ҆́вѣ свѣтлостьмѝ, ꙳ вои́стиннꙋ ѡ҆богати́лсѧ є҆сѝ, ꙳ и҆ вѣ̑рнымъ пре́далъ є҆сѝ, ꙳ бг҃олѣ́пнымъ сїѧ́ѧ ꙳ житїе́мъ пребл҃же́нне."},
            {"TEXT":"Прїиди́те земноро́днїи, ꙳ пѣ́сньми сщ҃е́нное и҆ чтⷭ҇но́е ꙳ прпⷣбнагѡ торжество̀, и҆́мⷬ҇къ, ꙳ дне́сь бл҃гоче́стнѡ воспои́мъ: ꙳ се́ бо вои́стиннꙋ бж҃е́ственнагѡ сїѧ́нїѧ ꙳ сподо́бисѧ свѣ́тъ прїѧ́ти. ꙳ ѽ неизрече́ннагѡ бл҃госе́рдїѧ твоегѡ̀ влⷣко гдⷭ҇и, ꙳ и҆́мже мы̀ позна́хомъ, ꙳ сла́вити тѧ̀ пребл҃га́го!"}
        ],
        "S_ST": [
            {"TEXT":"Чⷭ҇тна̀ пред̾ гдⷭ҇емъ сме́рть преподо́бныхъ є҆гѡ̀."},
            {"TEXT":"Бл҃же́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀."}
        ],
        "S_S": {"HLAS":8, "TEXT": "Мона́хѡвъ мно́жєства, наста́вника тѧ̀ почита́емъ ѻ҆́тче на́шъ, и҆́мⷬ҇къ: твое́ю бо стезе́ю вои́стиннꙋ пра́вѡ ходи́ти позна́хомъ, бл҃же́нъ є҆сѝ хрⷭ҇тꙋ̀ рабо́тавъ, и҆ вра́жїю ѡ҆бличи́лъ є҆сѝ си́лꙋ, а҆́гг҃лѡвъ собесѣ́дниче, прпⷣбныхъ соприча́стниче и҆ пра́ведныхъ, съ ни́миже моли́сѧ гдⷭ҇ви, поми́ловатисѧ дꙋша́мъ на́шымъ."},
        "S_N": {"TITLE": "бг҃оро́диченъ", "TEXT": "А҆́зъ дв҃о ст҃а́ѧ бцⷣе, къ покро́вꙋ твоемꙋ̀ прибѣга́ю: вѣ́мъ, ꙗ҆́кѡ ѡ҆брѧ́щꙋ тобо́ю сп҃се́нїе: мо́жеши бо чⷭ҇таѧ, помощѝ мнѣ̀."},
        "S_OTHER": true,
        "T": [
            {"HLAS": 8, "TEXT": "Правосла́вїѧ наста́вниче, бл҃гоче́стїѧ ᲂу҆чт҃лю и҆ чтⷭ҇оты̀, вселе́нныѧ свѣти́льниче, а҆рхїере́євъ бг҃одꙋхнове́нное ᲂу҆добре́нїе, и҆́мⷬ҇къ, премꙋ́дре, ᲂу҆че́ньми твои́ми всѧ̑ просвѣти́лъ є҆сѝ, цѣвни́це дх҃о́внаѧ. молѝ хрⷭ҇та̀ бг҃а сп҃сти́сѧ дꙋша́мъ на́шымъ."}
        ]
    }
}