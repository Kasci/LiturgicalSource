{
    "V": {
        "HV": [
            {"HLAS":4, "PODOBEN":"Ꙗ҆́кѡ до́блѧ", "TEXT": "Ꙗ҆́кѡ ѕвѣ́зды многосвѣ̑тлыѧ, ꙳ ᲂу҆твержде́ни прехва́льнїи, ꙳ мі́ръ ᲂу҆краси́сте всечестні́и, ꙳ и҆ се́й лꙋча́ми просвѣща́ете, ꙳ догма́ты бл҃говѣ́рїѧ, ꙳ и҆ є҆́реси тьмꙋ̀ ѿго́ните ст҃и́телїе: ꙳ моли́тесѧ ѿ тлѝ и҆ бѣ́дъ и҆зба́витисѧ, ꙳ вѣ́рою творѧ́щымъ ꙳ всечтⷭ҇нꙋ́ю па́мѧть ва́шꙋ."},
            {"TEXT": "Сїѧ̑нїи дх҃о́вными ꙳ просвѣти́вше вселе́ннꙋю, ꙳ свѣтода́тєльнаѧ сѡ́лнца ꙗ҆ви́стесѧ, ꙳ ꙗ҆́кѡ лꙋчѝ велѣ́нїй ꙳ во всѧ̑ концы̀ простира́юще, ꙳ вѣ́рныхъ сердца̀ просвѣща́ете пребл҃же́ннїи, ꙳ ѿгонѧ́ще тьмꙋ̀ є҆ресе́й бг҃оно́сцы, ꙳ си́лою ѿ дв҃ы возсїѧ́вшагѡ."},
            {"TEXT": "Ѿ хрⷭ҇то́вы цр҃кве пребл҃же́ннїи, ꙳ ѿгна́сте мы́слєнныѧ во́лки, жезло́мъ велѣ́нїй ва́шихъ: ꙳ и҆ сїю̀ ѻ҆́крестъ ѡ҆гради́сте ꙳ слове́сною тве́рдостїю, ꙳ и҆ предста́висте ю҆̀ хрⷭ҇тꙋ̀ цѣ́лꙋ и҆ недви́жимꙋ. ꙳ є҆го́же моли́те ꙳ ѿ тлѝ и҆ бѣ́дъ и҆зба́витисѧ, ꙳ вѣ́рою творѧ́щымъ всечтⷭ҇нꙋ́ю па́мѧть ва́шꙋ."}
        ],
        "HV_B": {"TITLE":"бг҃оро́диченъ", "TEXT": "Ѡ҆сꙋжде́нїѧ и҆зба́ви, прест҃а́ѧ бг҃оневѣ́сто, и҆ лю́тыхъ прегрѣше́нїй, смире́ннꙋю мою̀ дꙋ́шꙋ и҆ сме́рти и҆змѣнѝ мл҃твами твои́ми, и҆ да́рꙋй ѡ҆правда́нїе ᲂу҆лꙋчи́ти въ де́нь и҆спыта́нїѧ, є҆́же полꙋчи́ша ст҃ы́хъ собо́ри, покаѧ́нїемъ ѡ҆чище́на мѧ̀ пре́жде конца̀ покажѝ, и҆ сле́зными и҆злїѧ̑нїи."},
        "HB_OTHER": true,
        "PAR": [],
        "S": [
            {"HLAS":1, "PODOBEN":"Всехва́льнїи мч҃нцы", "TEXT":"Таи́нники дꙋхѡ́вныѧ вкꙋ́пѣ ꙳ и҆ словє́сныѧ трꙋбы̑ бж҃їѧ, ꙳ бж҃е́ствєннаѧ зерца̑ла, ꙳ восхва́лимъ дне́сь досто́йнѡ, ꙳ ст҃и́тели бж҃е́ствєнныѧ и҆ ѻ҆гнедохновє́нныѧ, ꙳ точа́щихъ златы̑ѧ стрꙋи̑ ᲂу҆че́нїѧ на́мъ. ꙳ хрⷭ҇тꙋ̀ моли́тесѧ, дарова́ти дꙋша́мъ на́шымъ ми́ръ и҆ ве́лїю млⷭ҇ть."},
            {"TEXT":"Степе́нь вѣ́ры ра́зꙋмомъ, ꙳ бж҃е́ствєнныѧ и҆ бѡ́дрыѧ, ꙳ рѣ́ки златострꙋ́йныѧ, ꙳ всесвѣ̑тлыѧ свѣти́льники, ꙳ трⷪ҇ческїѧ побо́рники, ꙳ прїѧ́тєлища бл҃года̑тнаѧ ст҃а́гѡ дх҃а, ꙳ столпы̀ непоколеби̑мыѧ, ꙳ и҆ ᲂу҆тверждє́нїѧ цр҃кве, ꙳ досто́йнѡ пѣ́сньми восхва́лимъ."},
            {"TEXT":"Дх҃о́внїи ѻ҆рга́ни гро́ма, ꙳ бж҃е́ственнагѡ манове́нїѧ, ꙳ мѡ́лнїи проповѣ́данїѧ, ꙳ свѣ́щницы всезлаті́и, ꙳ свѣ́тлїи и҆ свѣтоно́снїи ѡ҆ бз҃ѣ, ꙳ пребл҃же́ннїи ст҃и́телїе, ꙳ ѡ҆ на́съ чтꙋ́щихъ ва́съ хрⷭ҇та̀ моли́те, ꙳ дарова́ти дꙋша́мъ на́шымъ ꙳ ми́ръ и҆ ве́лїю млⷭ҇ть."}
        ],
        "S_ST": [
            {"TEXT":"Чтⷭ҇на̀ пред̾ гдⷭ҇емъ сме́рть прпⷣбныхъ є҆гѡ̀."},
            {"TEXT":"Сщ҃е́нницы твоѝ ѡ҆блекꙋ́тсѧ въ пра́вдꙋ, и҆ прпⷣбнїи твоѝ возра́дꙋютсѧ."}
        ],
        "S_S": {"HLAS":6, "TEXT": "Та̑йныѧ дне́сь дꙋ́ха трꙋбы̑ бг҃онѡ́сныѧ ѻ҆тцы̀ восхва́лимъ, воспѣ́вшыѧ посредѣ̀ цр҃кве пѣ́снь сли́чнꙋю бг҃осло́вїѧ, трⷪ҇цꙋ є҆ди́нꙋ непремѣ́ннꙋю, сꙋщество́ же и҆ бж҃ество̀: потреби́тєли є҆ресе́й и҆ правосла́вныхъ побо́рники, молѧ́щыѧсѧ всегда̀ гдⷭ҇ꙋ, поми́ловатисѧ дꙋша́мъ на́шымъ."},
        "S_N": {"TITLE":"бг҃оро́диченъ", "TEXT": "Бцⷣе, ты̀ є҆сѝ лоза̀ и҆́стиннаѧ, возрасти́вшаѧ на́мъ пло́дъ живота̀, тебѣ̀ мо́лимсѧ, моли́сѧ влⷣчце со ст҃и́тєли, поми́ловати дꙋ́шы на́шѧ."},
        "S_OTHER": true,
        "T": [
            {"HLAS":5, "TEXT": "Бж҃е ѻ҆тє́цъ на́шихъ, творѧ́й при́снѡ съ на́ми по твое́й кро́тости, не ѿста́ви млⷭ҇ть твою̀ ѿ на́съ, но мл҃твами и҆́хъ въ ми́рѣ ᲂу҆пра́ви живо́тъ на́шъ."}
        ]
    }
}