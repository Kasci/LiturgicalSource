{
    "V": {
        "HV": [
            {"HLAS":4, "PODOBEN":"Ꙗ҆́кѡ до́блѧ", "TEXT": "Ꙗ҆́кѡ самови́дцы и҆ свидѣ́телїе ꙳ сло́ва воплоще́нїѧ ꙳ ᲂу҆чн҃цы̀ пребога́тїи ᲂу҆бл҃жа́етесѧ: ꙳ ꙗ҆́кѡ мо́лнїѧ бо сїѧ́ющїи ꙳ мі́рꙋ ꙗ҆ви́стесѧ, ꙳ и҆ ꙗ҆́кѡ го́ры мы̑сленныѧ сла́дѡсти и҆ска́паете, ꙳ ꙗ҆́кѡ приснотекꙋ́щыѧ рѣ́ки ра̑йскїѧ раздѣли́вшесѧ, ꙳ ꙗ҆зы́чєскїѧ цр҃кви ꙳ бж҃е́ственными напоѧ́ете вода́ми."},
            {"TEXT": "Ꙗ҆́кѡ лꙋчы̀ блиста́ющїи зарѧ́ми дꙋхо́вными, ꙳ въ мі́ръ ве́сь по́слани бы́сте, ꙳ чꙋде́съ дѣ́йство незави́стнѡ подаю́ще, ꙳ слꙋжи́телїе хрⷭ҇то́выхъ та̑инъ бы́вше ꙳ и҆ бг҃опи̑санныѧ скрижа̑ли ꙳ бж҃їѧ бл҃года́ти, ꙳ напи̑санныѧ бг҃онаꙋче́ннагѡ зако́на, ꙳ сщ҃еннотаи́нницы пребога́тїи."},
            {"TEXT": "Ры́барскаѧ тро́сть ꙳ любомꙋ́дрыхъ шата̑нїѧ, ꙳ и҆ виті̑йскїѧ стрꙋи̑ пречерта̀, ꙳ бг҃омꙋ̑драѧ ᲂу҆чє́нїѧ ꙳ и҆з̾ѡбраже́нїй догма́ты; ꙳ и҆ та̑инъ бл҃ги́хъ ꙗ҆́снѡ и҆зложи́вше є҆ѵⷢ҇лїе, ꙳ и҆ пи́щи присносꙋ́щныѧ прича́стїе, ꙳ и҆ а҆́гг҃льское наслажде́нїе, и҆ пребыва́ющꙋю сла́вꙋ."}
        ],
        "HV_B": {"TITLE": "бг҃оро́диченъ", "TEXT": "Ра́дꙋйсѧ, сл҃нце свѣтоза́рное, сл҃нца незаходи́магѡ носи́ло, ꙗ҆́же сл҃нце возсїѧ́вшаѧ недомы́сленное. ра́дꙋйсѧ, ᲂу҆́ме, ѡ҆блиста́ѧ бж҃е́ственными сїѧ̑нїи: лꙋча̀ ѡ҆блиста́нїѧ, ѡ҆зарѧ́ющаѧ землѝ концы̀, ꙗ҆́же вои́стиннꙋ златоза́рнаѧ, всѧ̀ до́браѧ и҆ пренепоро́чнаѧ, ꙗ҆́же свѣ́тъ невече́рнїй вѣ̑рнымъ ѡ҆блиста́вшаѧ."},
        "PAR": [],
        "S": [
            {"HLAS": 6, "PODOBEN": "Тридне́венъ", "TEXT":"Вели́кихъ та̑инъ бж҃їихъ ꙳ слꙋжи́телїе бы́сте бг҃осло́вцы, ꙳ и҆ бг҃ови́дцы ᲂу҆чн҃цы̀, ꙳ и҆ бл҃года́ть и҆сцѣле́нїй прїи́мше, ꙳ всѣ́хъ человѣ̑къ болѣ̑зни и҆сцѣлѧ́ете."},
            {"TEXT":"Вели́кое прибѣ́жище, ꙳ и҆ покро́въ дꙋ́шъ на́шихъ, ꙳ дꙋхѡ́въ лю́тыхъ прогна́нїе, ꙳ вы̀ є҆стѐ бг҃ови́дцы а҆пⷭ҇ли гдⷭ҇ни: ꙳ тѣ́мже ва́съ при́снѡ почита́емъ."},
            {"TEXT":"Ѿ всѧ́кагѡ ѡ҆бстоѧ́нїѧ, ꙳ и҆ врежде́нїѧ бѣсо́вскагѡ, ꙳ и҆  прегрѣше́нїѧ, и҆ ѕла́гѡ плѣне́нїѧ и҆зба́вите, ꙳ вѣ́рою ва́съ восхвалѧ́ющихъ, ꙳ бж҃е́ственнїи а҆пⷭ҇ли бл҃же́ннїи."}
        ],
        "S_ST": [
            {"TEXT":"Во всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ."},
            {"TEXT":"Нб҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь."}
        ],
        "S_S": {"HLAS":4, "TEXT": "Ѻ҆рга́ны до́брѣ соста́влени, бжⷭ҇твеннымъ ѡ҆кормле́нїемъ а҆пⷭ҇ли, ꙗ҆зы́кѡвъ зва́нїю вы̀ ᲂу҆вѣ́ристесѧ, къ позна́нїю хрⷭ҇то́вꙋ наставлѧ́юще, словесы̀ и҆ дѣѧ̑нїи: и҆ всѧ̑ просвѣти́ли є҆стѐ и҆сповѣ́дати и҆́стинное і҆и҃са бж҃ество̀, сп҃са дꙋ́шъ на́шихъ."},
        "S_N": {"TEXT": "И҆мꙋ́ще тѧ̀, бцⷣе, ᲂу҆пова́нїе и҆ предста́тельство, вра́жїихъ навѣ̑тъ не ᲂу҆бои́мсѧ, ꙗ҆́кѡ сп҃са́еши дꙋ́шы на́шѧ."},
        "S_OTHER": true,
        "T": [
            {"HLAS":3, "TEXT": "А҆пⷭ҇ли ст҃і́и, моли́те млⷭ҇тиваго бг҃а, да прегрѣше́нїй ѡ҆ставле́нїе пода́стъ дꙋша́мъ на́шымъ."}
        ]
    }
}