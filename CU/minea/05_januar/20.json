{
    "M": {
        "HV": [
            {"HLAS":1, "PODOBEN":"Нбⷭ҇ныхъ чинѡ́въ", "TEXT": "Нбⷭ҇ныѧ крꙋ́ги превозлетѣ́въ ꙳ добродѣ́телїю бжⷭ҇твенною, всебл҃же́нне ѻ҆́ч҃е, ꙳ заше́лъ є҆сѝ во мра́къ: ꙳ и҆́мже вои́стиннꙋ не въ гада́нїихъ, прпⷣбне, ꙳ но во бл҃года́ти ꙗ҆ви́лсѧ є҆сѝ бж҃їей, ꙳ ѡ҆сїѧ̑нїѧ воспрїе́млѧ."},
            {"HLAS":1, "PODOBEN":"Нбⷭ҇ныхъ чинѡ́въ", "TEXT": "Нбⷭ҇ныѧ крꙋ́ги превозлетѣ́въ ꙳ добродѣ́телїю бжⷭ҇твенною, всебл҃же́нне ѻ҆́ч҃е, ꙳ заше́лъ є҆сѝ во мра́къ: ꙳ и҆́мже вои́стиннꙋ не въ гада́нїихъ, прпⷣбне, ꙳ но во бл҃года́ти ꙗ҆ви́лсѧ є҆сѝ бж҃їей, ꙳ ѡ҆сїѧ̑нїѧ воспрїе́млѧ."},
            {"TEXT": "Добродѣ́тельми просвѣти́въ дꙋ́шꙋ и҆ ᲂу҆́мъ, ꙳ къ нб҃сѝ преста́вилсѧ є҆сѝ во хрⷭ҇то́во црⷭ҇твїе, ꙳ є҆ѵѳѵ́мїе требл҃же́нне, приносѧ̀ є҆мꙋ̀ болѣ́зней твои́хъ рꙋкоѧ̑ти: ꙳ въ по́стницѣхъ просїѧ́въ, ꙗ҆́коже свѣти́льникъ, ꙳ нестарѣ́емыѧ наслажда́ешисѧ пи́щи."},
            {"TEXT": "Є҆диносꙋ́щнаѧ и҆́стиннѡ трⷪ҇ца безнача́льнаѧ, ꙳ дх҃а жили́ще въ тебѣ̀ возложи́вши, ꙳ свѣтлѣ́йша свѣти́льника показа̀ тѧ̀, ꙳ бг҃оно́се є҆ѵѳѵ́мїе, ꙳ долевлекꙋ́щихъ всѣ́хъ преше́дъ, ꙳ на нб҃сѣ́хъ жили́ще ѡ҆брѣ́лъ є҆сѝ."}
        ],
        "HV_S": {"HLAS":2, "TEXT": "Преподо́бне ѻ҆́ч҃е, и҆зъ младе́нства добродѣ́тели прилѣ́жнѡ ѡ҆бꙋчи́всѧ, ѻ҆рга́нъ бы́лъ є҆сѝ ст҃а́гѡ дх҃а, и҆ ѿ негѡ̀ прїе́мъ чꙋде́съ дѣ́йство, ᲂу҆вѣща́лъ є҆сѝ человѣ́ки преѡби́дѣти сла̑дкаѧ: ны́нѣ же бж҃е́ственнымъ свѣ́томъ чистѣ́е ѡ҆сїѧва́емь, просвѣтѝ и҆ на́шѧ мы̑сли, є҆ѵѳѵ́мїе ѻ҆́ч҃е."},
        "S_ST": [
            {"TEXT": "Честна̀ предъ гдⷭ҇емъ сме́рть преподо́бныхъ є҆гѡ̀."},
            {"TEXT": "Бл҃же́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀."}
        ],
        "S": [
            {"HLAS":2, "PODOBEN": "До́ме є҆ѵфра́ѳовъ", "TEXT": "Лє́сти лꙋка́выхъ ꙳ де́мѡнѡвъ ѡ҆бличи́въ ꙳ креста̀ си́лою, ꙳ ᲂу҆ѧсни́лъ є҆сѝ сла́вꙋ хрⷭ҇то́вꙋ, ꙳ ѻ҆́ч҃е є҆ѵѳѵ́мїе."},
            {"TEXT": "Взѧ́лсѧ є҆сѝ ꙗ҆́кѡ и҆лїа̀ ꙳ на колесни́цѣ ѻ҆́гненнѣй, и҆ предстои́ши, бл҃же́нне, несре́дственнѡ трⷪ҇цѣ, ꙳ є҆ѵѳѵ́мїе прекра́сне."},
            {"TEXT": "Носѧ̀ въ рꙋка́хъ твои́хъ, ꙳ ѻ҆́ч҃е, крⷭ҇тъ гдⷭ҇ень, ꙳ дє́мѡнскаѧ мечта̑нїѧ ꙳ до конца̀, є҆ѵѳѵ́мїе, и҆стреби́лъ є҆сѝ."}
        ],
        "S_B": {"TITLE": "бг҃оро́диченъ", "TEXT": "Ра́дꙋйсѧ, ꙳ ра́дость мі́ра прїи́мшаѧ, ꙳ хрⷭ҇та̀ жизнода́вца, ꙳ и҆ преста́вльшаѧ печа́ль, ꙳ дв҃о, прамт҃рнюю."}
    },
    "V": {
        "HV": [
            {"HLAS": 1,"PODOBEN": "Всехва́льнїи мꙋ́чєницы","TEXT": "Ѻ҆́ч҃е є҆ѵѳѵ́мїе, ꙳ твоѐ ржⷭ҇тво̀ предвозвѣстѝ ꙳ посла́нный нбⷭ҇ный а҆́гг҃лъ, ꙳ ꙗ҆́кѡ прозѧ́бшагѡ и҆зъ чре́ва непло́дныѧ і҆ѡа́нна: ꙳ тогѡ́ бо ꙗ҆ви́лсѧ є҆сѝ ревни́тель, ꙳ и҆ є҆динонра́венъ нестѧжа́тель бездо́мный, ꙳ ꙗ҆́кѡ крⷭ҇ти́тель, ꙳ и҆ въ гора́хъ пита́ѧсѧ, ꙳ просїѧ́въ безмѣ́рными чꙋдесмѝ."},
            {"HLAS": 1,"PODOBEN": "Всехва́льнїи мꙋ́чєницы","TEXT": "Ѻ҆́ч҃е є҆ѵѳѵ́мїе, ꙳ пло́дъ прозѧ́блъ є҆сѝ ᲂу҆́бѡ непло́дства, ꙳ но ꙗ҆ви́лсѧ є҆сѝ вои́стиннꙋ многоча́денъ: ꙳ ѿ сѣ́мене бо дꙋхо́внагѡ твоегѡ̀ ꙳ мона́шествꙋющихъ напо́лнисѧ пꙋсты́нѧ, ꙳ ꙗ҆́же пе́рвѣе непрохо́дна. ꙳ И҆ ны́нѣ молѝ, дарова́ти дꙋша́мъ на́шымъ ꙳ ми́ръ и҆ ве́лїю млⷭ҇ть."},
            {"HLAS": 1,"PODOBEN": "Всехва́льнїи мꙋ́чєницы","TEXT": "Ѻ҆́ч҃е є҆ѵѳѵ́мїе, ꙳ твоѐ житїѐ преизѧ́щно, ꙳ и҆ вѣ́ра вои́стиннꙋ правосла́вна: ꙳ и҆́бо ѿ дѣѧ́нїѧ къ высоча́йшемꙋ зрѣ́нїю дости́глъ є҆сѝ, ꙳ премꙋ́дрости бы́въ жили́ще, ꙳ во двою̀ є҆стєствꙋ̀ є҆ди́наго чествꙋ́ѧй ѿ трⷪ҇цы хрⷭ҇та̀: ꙳ є҆го́же молѝ ꙳ ѡ҆ дꙋша́хъ на́шихъ."},
            {"HLAS": 1,"PODOBEN": "Всехва́льнїи мꙋ́чєницы","TEXT": "Ѻ҆́ч҃е є҆ѵѳѵ́мїе, ꙳ стрⷭ҇те́й ѻ҆́бщникъ бы́въ ꙳ на крестѣ̀ распросте́ршагѡсѧ, ꙳ ты̀ поще́нїемъ ꙳ воскресе́нїю же є҆гѡ̀ и҆ сла́вѣ ꙳ соѻбра́зенъ вои́стиннꙋ бы́лъ є҆сѝ. ꙳ Є҆го́же ны́нѣ молѝ, ꙳ дарова́ти дꙋша́мъ на́шымъ ꙳ ми́ръ и҆ ве́лїю ми́лость."},
            {"HLAS": 4,"PODOBEN": "Зва́нный свы́ше","TEXT": "И҆́же и҆з̾ чре́ва ма́тернѧ ѡ҆свѧще́нъ, ꙳ є҆гда̀ всеви́дѧщее ѻ҆́ко, ꙳ предложе́нїе и҆ клоне́нїе ꙳ къ лꙋ́чшымъ ведꙋ́щее, ꙳ невозвра́тнѡ твоѐ прови́дѣ, ꙳ тогда̀, всебл҃же́нне, да́ръ бг҃ода́ненъ, ꙳ благодꙋ́шїѧ тезоимени́тый возвѣсти́въ тѧ̀, ꙳ роди́телей разрѣша́етъ сѣ́тованїе: ꙳ тѣ́мже ѿ младе́нства произведе́нъ, ꙳ бл҃годѣ́телю бг҃ꙋ благоꙋгоди́лъ є҆сѝ. ꙳ Є҆го́же молѝ, ꙳ спастѝ и҆ просвѣти́ти дꙋ́шы на́шѧ."},
            {"HLAS": 4,"PODOBEN": "Зва́нный свы́ше","TEXT": "И҆́же и҆з̾ чре́ва ма́тернѧ ѡ҆свѧще́нъ, ꙳ є҆гда̀ всеви́дѧщее ѻ҆́ко, ꙳ предложе́нїе и҆ клоне́нїе ꙳ къ лꙋ́чшымъ ведꙋ́щее, ꙳ невозвра́тнѡ твоѐ прови́дѣ, ꙳ тогда̀, всебл҃же́нне, да́ръ бг҃ода́ненъ, ꙳ благодꙋ́шїѧ тезоимени́тый возвѣсти́въ тѧ̀, ꙳ роди́телей разрѣша́етъ сѣ́тованїе: ꙳ тѣ́мже ѿ младе́нства произведе́нъ, ꙳ бл҃годѣ́телю бг҃ꙋ благоꙋгоди́лъ є҆сѝ. ꙳ Є҆го́же молѝ, ꙳ спастѝ и҆ просвѣти́ти дꙋ́шы на́шѧ."},
            {"HLAS": 4,"PODOBEN": "Зва́нный свы́ше","TEXT": "И҆́же дарова́нїй ꙳ бжⷭ҇твенныхъ и҆спо́лненъ, ꙳ тѧ̀ ꙗ҆́кѡ нескве́рненно зерца́ло, ѻ҆́ч҃е, ꙳ ѡ҆брѣ́тъ хрⷭ҇то́съ бжⷭ҇твенныхъ ꙗ҆вле́нїй, ꙳ свѣ́тлымъ сїѧ́нїемъ ꙳ своегѡ̀ свѣ́та тебѣ̀ и҆з̾ѡблиста̀: ꙳ ѿѻнꙋ́дꙋже и҆сцѣле́нїй ѻ҆би́ленъ ꙗ҆ви́лсѧ є҆сѝ и҆сто́чникъ, ꙳ препита́тель же а҆́лчꙋщихъ, ꙳ и҆ жа́ждꙋщихъ ѡ҆дожде́ньми напаѧ́ѧй жела́нїе, ꙳ дꙋшє́вныѧ же зало́ги зрѧ̀, ꙳ сло́вомъ, мꙋ́дре, лꙋ́чшыѧ сотвори́лъ є҆сѝ бг҃ꙋ. ꙳ Є҆го́же молѝ, ꙳ спастѝ и҆ просвѣти́ти дꙋ́шы на́шѧ."},
            {"HLAS": 4,"PODOBEN": "Зва́нный свы́ше","TEXT": "Зрѣ́нїемъ и҆ дѣѧ́нїемъ просїѧ́въ, ꙳ твоѐ ᲂу҆́бѡ равноа́гг҃льное житїѐ, ꙳ пра́вило добродѣ́тели, ꙳ и҆ ѻ҆́бразъ и҆звѣ́стнѣйшїй, ꙳ и҆зволѧ́ющихъ бг҃ꙋ слꙋжи́ти въ соверше́нствѣ. ꙳ Твое́ же бг҃омꙋ́дрое сло́во, є҆ѵѳѵ́мїе, ꙳ трⷪ҇цꙋ чествова́ти наꙋчѝ: ꙳ хрⷭ҇та́ же є҆ди́наго во двою̀ є҆стєствꙋ̀ познава́ема, ꙳ и҆ собо́ры равночи́слєнныѧ, ꙳ четвери̑цы є҆ѵⷢ҇лїй хрⷭ҇то́выхъ. ꙳ Є҆го́же молѝ, спастѝ и҆ просвѣти́ти дꙋ́шы на́шѧ."}
        ],
        "HV_S": {"HLAS": 3,"TEXT": "Ѡ҆сщ҃е́нъ бы́въ бг҃ꙋ и҆з̾ чре́ва мт҃рнѧ, ꙗ҆́кѡ дрꙋгі́й самꙋи́лъ, ѻ҆́ч҃е є҆ѵѳѵ́мїе, тезоимени́тно бы́лъ є҆сѝ благодꙋ́шїе вѣ́рныхъ, мона́шествꙋющихъ же́злъ и҆ ᲂу҆твержде́нїе, ст҃а́гѡ дх҃а чи́стое жили́ще. и҆спросѝ на́мъ, чтꙋ́щымъ тѧ̀, ве́лїю ми́лость."},
        "PAR": [
            {"TEXT": ""},
            {"TEXT": ""},
            {"TEXT": ""}
        ],
        "L": [
            {"HLAS":8, "TEXT": "Благодꙋ́шствꙋйте, глаго́лаше роди́телємъ а҆́гг҃лъ гдⷭ҇ень, ꙗ҆́кѡ ѻ҆троча̀ и҆з̾ чре́слъ роди́тсѧ ва́мъ, благодꙋ́шствїѧ тезоиме́нно. Зача́лсѧ же є҆сѝ во чре́вѣ, носѧ̀ тѣ̑мъ ѡ҆бѣтова́нїе: и҆ ѿ пеле́нъ мл҃твою воспита́лсѧ є҆сѝ, ѻ҆́ч҃е є҆ѵѳѵ́мїе."},
            {"TEXT": "Оу҆крѣпи́въ ᲂу҆́мъ ра́зꙋмомъ бжⷭ҇твеннымъ, ѻ҆́ч҃е є҆ѵѳѵ́мїе, преходѧ̑щаѧ прете́клъ є҆сѝ, ника́коже ᲂу҆диви́всѧ земны̑мъ, въ ско́рбехъ ᲂу҆́бѡ велемꙋ́дръ ꙗ҆ви́всѧ, и҆ до́блественнѣйшїй, въ постѣ́ же и҆ благодꙋ́шїи смире́нъ и҆ кро́токъ. И҆ присꙋ́щагѡ житїѧ̀ нестоѧ́ннꙋю пꙋчи́нꙋ ꙗ҆́вѣ преплы́лъ є҆сѝ, въ бл҃гоꙋти́шное приста́нище дости́гъ, хрⷭ҇та̀ молѝ, поми́ловати дꙋ́шы на́шѧ."},
            {"TEXT": "Сꙋ́щыѧ въ житїѝ вє́щи презрѣ́лъ є҆сѝ, ѻ҆́ч҃е є҆ѵѳѵ́мїе, ꙗ҆́кѡ вы́шнѧгѡ житїѧ̀ возжела́вый, бога́тства возгнꙋша́лсѧ є҆сѝ, ѡ҆дѣ́ѧвсѧ въ смире́нїе, пи́щꙋ возненави́дѣлъ є҆сѝ, и҆ ѡ҆блобыза́лъ є҆сѝ воздержа́нїе, непра́вдꙋ ѿри́нꙋлъ є҆сѝ, пра́вдꙋ погна́лъ є҆сѝ. тѣ́мже, ѻ҆́ч҃е прпⷣбне, помѧнѝ и҆ на́съ въ преподо́бныхъ моли́твахъ твои́хъ ко гдⷭ҇ꙋ."}
        ],
        "L_S": {"HLAS":4, "TEXT": "Просїѧ́ша дѡ́браѧ дѣла̀ твоѧ̑, ꙗ҆́кѡ со́лнце, на землѝ и҆ на нб҃сѝ, хрⷭ҇то́въ ᲂу҆го́дниче є҆ѵѳѵ́мїе: правосла́внѡ бо проповѣ́далъ є҆сѝ на́мъ и҆́стиннꙋю и҆ непоро́чнꙋю вѣ́рꙋ хрⷭ҇то́вꙋ. тѣ́мже моли́сѧ, прпⷣбне ѻ҆́ч҃е, въ па́мѧти твое́й, бг҃оно́се, дарова́ти на́мъ ве́лїю ми́лость."},
        "S": [
            {"HLAS":5, "PODOPBEN": "Ра́дꙋйсѧ, по́стникѡвъ", "TEXT": "Ра́дꙋйсѧ, ꙗ҆́кѡ благодꙋ́шїѧ нача́ло цр҃кве бы́въ, ѻ҆́ч҃е прпⷣбне: твои́мъ бо ржⷭ҇тво́мъ всѧ̑ є҆реті́чєскаѧ стремлє́нїѧ ѿ бж҃їѧ про́мысла ѿрази́шасѧ. тѣ́мже тебѐ тезоимени́тна и҆менꙋ́етъ є҆ѵѳѵ́мїа: нбⷭ҇ныхъ ᲂу҆́бѡ сꙋще́ствъ чи́ны ра́дости и҆спо́лнилъ є҆сѝ житїѧ̀ свѣ́тлостїю, съ ни́миже и҆ водворѧ́ѧсѧ, и҆ свѣ́та и҆сполнѧ́ѧсѧ, всебл҃же́ннагѡ и҆ бжⷭ҇твеннагѡ наслажда́ѧсѧ ѡ҆сїѧ́нїѧ, хрⷭ҇та̀ ны́нѣ молѝ, дꙋша́мъ на́шымъ да́ти ве́лїю ми́лость."},
            {"TEXT": "Жезло́мъ кре́стнымъ ᲂу҆тверди́всѧ, беззако́нїѧ пото́ки и҆зсꙋши́лъ є҆сѝ: пото́комъ же сла́дости бжⷭ҇твенныѧ, и҆ раѧ̀ и҆сто́чникомъ мы́сленнѡ, всеблаже́нне, напаѧ́емь, и҆сто́чники спаси́тєльныѧ въ пꙋсты́ни показа́лъ є҆сѝ: стрꙋѧ́ми же бж҃е́ственнагѡ дх҃а, преподо́бне, ᲂу҆тꙋчнѧ́емь ꙗ҆́коже фі́нїѯъ, восте́клъ є҆сѝ на высотꙋ̀ нбⷭ҇нꙋю, и҆ сто́лпъ ѻ҆гнезра́ченъ ꙗ҆ви́лсѧ є҆сѝ, бг҃омꙋ́дре, и҆ по́лнъ свѣтови́днагѡ ѡ҆сїѧ́нїѧ. хрⷭ҇та̀ ᲂу҆̀бо молѝ, дꙋша́мъ на́шымъ да́ти ве́лїю ми́лость."},
            {"TEXT": "Вои́стиннꙋ да́же до ски́нїи чꙋ́дны, да́же до до́мꙋ бж҃їѧ, всебл҃же́нне, проше́лъ є҆сѝ ра́дованїемъ и҆ весе́лїемъ дꙋшѝ, и҆дѣ́же шꙋ́мъ, ѻ҆́ч҃е, пра́зднꙋющихъ красе́нъ ᲂу҆слы́шавъ, и҆ сла́дкагѡ пѣ́нїѧ, и҆ неизрече́ннагѡ наслажде́нїѧ, и҆ красоты̀ бы́въ во прича́стїи, є҆ѵѳѵ́мїе: є҆го́же є҆ди́наго жела́ѧ, пло́ть ᲂу҆мертви́лъ є҆сѝ, є҆́же и҆ полꙋчи́лъ є҆сѝ, бжⷭ҇твенно. пра́вдою ᲂу҆краша́емь: хрⷭ҇та̀ молѝ, подаю́щаго мі́рꙋ ве́лїю ми́лость."}
        ],
        "S_ST": [
            {"TEXT": "Честна̀ пред̾ гдⷭ҇емъ сме́рть преподо́бныхъ є҆гѡ̀."},
            {"TEXT": "Бл҃же́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀."}
        ],
        "S_S": {"HLAS":5, "TEXT": "Преподо́бне ѻ҆́ч҃е, не да́лъ є҆сѝ сна̀ твои̑мъ ѻ҆чесє́мъ, нижѐ вѣ́ждѡмъ твои̑мъ дрема́нїѧ, до́ндеже дꙋ́шꙋ и҆ тѣ́ло ѿ страсте́й свободи́лъ є҆сѝ, и҆ тебѐ ᲂу҆гото́валъ є҆сѝ дх҃а жили́ще, прише́дъ бо хрⷭ҇то́съ со ѻ҆ц҃е́мъ ѻ҆би́тель въ тебѣ̀ сотворѝ: и҆ є҆диносꙋ́щныѧ трⷪ҇цы ᲂу҆го́дникъ бы́въ, великопроповѣ́дниче ѻ҆́ч҃е на́шъ є҆ѵѳѵ́мїе, моли́сѧ ѡ҆ дꙋша́хъ на́шихъ."},
        "T": [
            {"HLAS":4, "TEXT": "Весели́сѧ, пꙋсты́нѧ неражда́ющаѧ, благодꙋ́шствꙋй, неболѧ́щаѧ, ꙗ҆́кѡ ᲂу҆мно́жи тебѣ̀ ча̑да мꙋ́жъ жела́нїй дх҃о́вныхъ, бл҃гоче́стїемъ насади́въ, воздержа́нїемъ воспита́въ добродѣ́телей въ соверше́нство. тогѡ̀ моли́твами, хрⷭ҇тѐ бж҃е, ᲂу҆мирѝ живо́тъ на́шъ."}
        ]
    },
    "U": {
        "T": [
            {"TEXT": ""}
        ],
        "S1": [
            {"TEXT": ""},
            {"TEXT": ""}
        ],
        "S1_B": {"TEXT": ""},
        "S2": [
            {"TEXT": ""},
            {"TEXT": ""}
        ],
        "S2_B": {"TEXT": ""},
        "S3": [
            {"TEXT": ""},
            {"TEXT": ""}
        ],
        "S3_B": {"TEXT": ""},
        "P": {"TEXT": ""}, 
        "P_ST": [
            {"TEXT": ""},
            {"TEXT": ""}
        ],
        "EV": [],
        "50": [
            {"TEXT": ""}
        ],
        "K": {
            "H": "",
            "P1": {},
            "P1_K": {"TITLE": "Катава́сїа", "TEXT": ""},
            "P3": {},
            "P3_K": {"TITLE": "Катава́сїа", "TEXT": ""},
            "S": [
                {"TEXT": ""},
                {"TEXT": ""}
            ],
            "P4": {},
            "P4_K": {"TITLE": "Катава́сїа", "TEXT": ""},
            "P5": {},
            "P5_K": {"TITLE": "Катава́сїа", "TEXT": ""},
            "P6": {},
            "P6_K": {"TITLE": "Катава́сїа", "TEXT": ""},
            "K": [
                {"TITLE": "Конда́къ", "TEXT": ""}
            ],
            "I": [
                {"TITLE": "І҆́косъ", "TEXT": ""}
            ],
            "P7": {},
            "P7_K": {"TITLE": "Катава́сїа", "TEXT": ""},
            "P8": {},
            "P8_K": {"TITLE": "Катава́сїа", "TEXT": ""},
            "P9": {},
            "P9_K": {"TITLE": "Катава́сїа", "TEXT": ""}
        },
        "SV": [
            {"TEXT": ""},
            {"TEXT": ""},
            {"TEXT": ""}
        ],
        "CH": [
            {"TEXT": ""},
            {"TEXT": ""},
            {"TEXT": ""}
        ],
        "CH_B": {"TEXT": ""}
    },
    "L": {
        "A1_ST": {"TEXT": ""},
        "A1": [
            {"TEXT": ""},
            {"TEXT": ""},
            {"TEXT": ""}
        ],
        "A2_ST": {"TEXT": ""},
        "A2": [
            {"TEXT": ""},
            {"TEXT": ""},
            {"TEXT": ""}
        ],
        "A3": [
            {"TEXT": ""},
            {"TEXT": ""},
            {"TEXT": ""}
        ],
        "VCH": {"TEXT": ""},
        "B": [
            {"TEXT": ""},
            {"TEXT": ""},
            {"TEXT": ""}
        ],
        "T": [
            {"TEXT": ""}
        ],
        "K": [
            {"TEXT": ""}
        ],
        "P": [
            {"TEXT": ""},
            {"TEXT": ""},
            {"TEXT": ""},
            {"TEXT": ""}
        ],
        "PR": [
            {"TEXT": ""}
        ]
    }
}